---
ID: 15
title: 'ADSL a&nbsp;Český Telecom podruhé'
author: Patrick Zandl
post_excerpt: ""
layout: post
oldlink: >
  https://www.marigold.cz/item/adsl-a-cesky-telecom-podruhe
published: true
post_date: 2002-12-16 11:20:00
---
<p>
Dneska <STRONG>Technet</STRONG> <A href="http://www.technet.cz/novinky/internetnews/spusteniadsl_021216.html" target=_blank>publikoval článek věnovaný ADSL </A>- a tak jsem si updatoval přehled o tom, co se ohledně ADSL v Českém Telecomu děje, abych vás mohl poinformovat o věcech, které v článku nebyly, protože je autor nevěděl. Je už téměř jisté, že nová nabídka ADSL od Českého Telecomu bude platná od 1.2.2003&#160;a to pravděpodobně pro celou ČR, ne jen pro ta pilotní města, jak tomu bylo dříve. </p>

<p>
<FONT face=Times>A jak to bude s cenami? Zatím to vypadá tak, <STRONG>že 256 Kbps linka by se měla vejít do 1300 Kč bez DPH</STRONG>. Potvrdit fakt, že půjde o linku bez omezení dat, mi ale zatím nikdo z telekomáků nechce, i ti vysoce postavení se ohánějí tím, že v prvé řadě půjde spíše o ověření, kolik dat lidé přes tuto ADSL linku přetáhnou, takže je možné, že se nasadí limit, ale zatím se nebude uplatňovat. No, uvidíme. </FONT></p>

<p>
Důležité je, že se <STRONG>nástupu ADSL obává i UPC</STRONG>, které ostatně před vánocemi razantně propagovalo svůj Mistral. Není se čemu divit, nejlevnější linka od UPC stojí 1030 Kč a nabízí 128 Kbps, zatímco u Telecomu dostanete dvojnásobnou kapacitu za 1300 Kč. UPC podle podpultových informací zatím měnit cenu nebude - ostatně jeho linka je "nelimitovaná" a stávající uživatelé asi na ADSL jen tak nepřejdou, ty tři stovky navíc za vyšší rychlost se jim jako jednotlivcům nevyplatí. </p>

<p>
Jenže jaký to má dosah pro WiFi? Komunitní sítě potřebují levné a rychlé připojení do internetu. A s ADSL už nebude takový problém zřídit si access point s WiFi v paneláku nebo v zástavbě domků a připojit sousedy za podíl na ceně linky. Proto je ADSL pro WiFi tak důležité - a zkušenosti z Ameriky to dokazují. Nu, už se těšíme...</p>
