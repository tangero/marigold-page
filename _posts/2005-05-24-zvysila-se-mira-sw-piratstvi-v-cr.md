---
ID: 1656
title: 'Zvýšila se míra SW pirátství v&nbsp;ČR?'
author: Noname
post_excerpt: ""
layout: post
oldlink: >
  https://www.marigold.cz/item/zvysila-se-mira-sw-piratstvi-v-cr
published: true
post_date: 2005-05-24 23:28:34
---
	<p><b>noname píše:</b> Právě probíhal na ČT1 desetiminutový rozhovor na téma nového výzkumu SW pirátství v ČR od BSA (viz také <a href="http://digiweb.ihned.cz/?s1=i&amp;s2=0&amp;s3=0&amp;s4=0&amp;s5=0&amp;s6=0&amp;m=d&amp;a[id]=22515565&amp;p=i00000_d">zpráva na DIGIWEBu</a>). Podle výsledků tohoto výzkumu se zvýšil podíl pirátského software na českých počítačích z 40 na 41%. Podle tohoto výzkumu také narostla hodnota tohoto sw za poslední rok ze 100 na 130 MLD Kč.</p>
<p>Komentátoři zmiňovali všechny možné důvody tohoto nárustu, zejména pak dostupnost internetu, P2P atd. Některé komentující weby také zmiňují způsobenou škodu a možné výrazný zisk pracovních míst atd.</p>
<p>IMHO je to krásný příklad nesmyslných zpráv na základě dobře PR provedených nesmyslných statistik. Způsob měření něčeho tak složitého jako je obecná míra pirátství je zatížen takovou spoustou  problémů, že posun o 1 procentní bod je zcela v rámci statistické chyby. Zvýšení hodnoty takového SW je pak dáno více podstatným zvýšením penetrace počítačů v poslední době a vyjádřeno v českých korunách je zde navíc velký meziroční rozdíl v kursech Euro a Dolaru. </p>
<p>Argumentace o způsobené škodě je naprosto mimo: když si nainstaluji nelegálně na svůj počítač MS Office s maloobchodní cenou 10 000 Kč, jakou způsobím Microsoftu? Odpověď deset tisíc by znamenala předpoklad, že bych si jinak tento MS Office koupil, ale ten je v 99,9% případů chybný (100% u domácností). Naopak by se dalo hovořit o pozitivním vlivu na obchodní výsledky této firmy díky této nelegální instalaci, neboť bych propagoval jejich proprietární souborové systémy. Můžete vsadit kalhoty, že kdyby všichni vlastníci nelegálního SW přešli na nějaký open-source systém, tak jediný kdo by na tom tratil by byli výrobci closed-source.</p>
<p>Samozřejmě je snadno vyčíslitelná škoda, když někdo prodá nelegální SW či na této činosti jinak profituje. Takoví patří do basy a takoví také platí největší pokuty. [nadsázka]On by vůbec nebyl špatný způsob ala drogy: legální držení software v množství menším než malém pro vlastní potřebu, nelegální jeho distribuce a prodej[/nadsázka]<P>
</p>