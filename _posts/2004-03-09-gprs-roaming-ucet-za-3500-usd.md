---
ID: 907
title: 'GPRS roaming &#8211; účet za 3500 USD&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/gprs-roaming-ucet-za-3500-usd
published: true
post_date: 2004-03-09 18:13:00
---
<p>
Nevím, jestli znáte Joi Ito, to je japonský bloger, takový pošuk asi tak jako já <EM>(ehm a venture kapitalista)</EM>, pořád laboruje s novými technologiemi a je příjemné si jeho weblog číst, protože samozřejmě v Japonsku se dá laborovat s jinými hračkami, než tady u nás. I když dlužno dodat, že nejsme sto let za opicemi, jen se v některých vymoženostech míjíme. A Joi Ito si pořídil Nokia 6600, sbalil notebook a vyrazil do světa, kde si datových přenosů s T-Mobile užíval plnými doušky. Samozřejmě v roamingu a samozřejmě via GPRS. Nu a<STRONG> teď mu přišel účet na 3500 USD. </STRONG></p>

<p>
Joi Ito to samozřejmě <A href="http://joi.ito.com/archives/2004/02/27/grps_roaming_works_technically.html" target=_blank>napsal na svůj weblog</A> a rozproudila se čilá diskuse, kde všichni svorně nadávají na podmínky GPRS roamingu. Jistě jsem nepřehlédli, že například v Německu zaplatíte <STRONG>Eurotelu</STRONG> za 1 MB dat 440 Kč v síti Vodafone nebo O2, pokud si ale vyberete E-Plus, zaplatíte za 1MB dat téměř celou 1000 Kč. To je rozdíl, co? Chytřeji to má vyřešené <STRONG>T-Mobile</STRONG>, ten ve všech zemích, kde má GPRS roaming, požaduje paušální cenu 210 Kč za 1 MB dat. I tak to ale na žádnou větší práci není, je to vyloženě nouzovka, když opravdu nutně potřebujete něco udělat a v okolí není žádné internet café. Jsem rád, že nejsem sám, kdo si myslí, že mobilní data via GPRS/UMTS ta ceny, jaké operátoři nasazují, jsou daleko mimo možnosti lidí. </p>

<p>
Ostatně, kdyby se veškerý provoz převedl z internetového klasického připojení do UMTS sítí, byly by tyto sítě pěkně tuhé. Někde jsem četl hezkou analogii ve zprávě týkající se tlaku ekologických organizací na převedení nákladní dopravy z kamionů na železnici. Deutsche Bahn jsou schopné pojmout pouhých 5% německé přepravy zboží odbavované kamiony. </p>

<p>
PS: Jo, Joi Ito je ten nejpopulárnější chlápek na Orkutu, to je on...</p>
