---
ID: 1185
title: >
  Jak kontaktovat někoho, jehož síť
  používáte?
author: Patrick Zandl
post_excerpt: ""
layout: post
oldlink: >
  https://www.marigold.cz/item/jak-kontaktovat-nekoho-jehoz-sit-pouzivate
published: true
post_date: 2004-07-07 08:56:00
---
	<p>
Ptalo se mne na to nedávno několik lidí a právě sám řeším podobný problém. Jak zkontaktovat člověka, jehož SSID vidíte, nebo jste dokonce přes jeho přístupový bod připojeni k internetu? Řešení typu trigonometrické lokalizace jsou neuspokojivé, ale nic jiného mne nenapadlo. Máte někdo nějakou myšlenku na elektronický kontakt? Například jak nějakou Windows službou poslat vzkaz?</p>
<p>
Například nyní jsem v Zeleném údolí, v novém bytě. Jen tak ze zájmu jsem se podíval, kolik WiFi sítí mám dostupných přes notebook s anténou integrovanou do rámu displeje. Vidím jich od 10 do 15, na druhou síť, která je bez zabezpečení, jsem se ihned bez problémů připojil a jedu přes něcí UPC linku. Pohoda. Ten člověk má dokonce Linksys router, dostal jsem se do jeho administrace a teď bych mu rád řekl, co s tím má udělat, aby se mu tam každý ufon z Melmeku nenabořil - nota bene když sdílí celý svůj disk (je mi trapné mu to tam nastavit sám a ještě si drze povolit vlastní počítač). Vidím jeho IP adresu, jenže nikde nemohu najít jeho email, abych mu napsal... Jak lze někoho po síti inteligentně kontaktovat, napadá někoho něco?</p>
