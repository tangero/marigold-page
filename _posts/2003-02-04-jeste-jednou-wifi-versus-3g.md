---
ID: 74
title: Ještě jednou WiFi versus 3G
author: Patrick Zandl
post_excerpt: ""
layout: post
oldlink: >
  https://www.marigold.cz/item/jeste-jednou-wifi-versus-3g
published: true
post_date: 2003-02-04 09:07:00
---
Tak jsem ještě našel zajímavé srovnání z pera British Telecomu. Tentokráte od Davida Hughese zodpovědného v BT za mobilní služby. Podle něj vychází cena 1MB dat ve WiFi síti BT (a ta tedy rozhodně nepatří mezi nejlevnější) na 5 pencí - tedy asi 2,5 Kč. V 3G síti byste podle předpokladů BT zaplatili 50 pencí, zhruba 25 Kč. Ve WiFi síti WIA u nás zaplatíte za stejný objem dat 1 Kč a CzFree vyjde zdarma. Jen pro srovnání - přes GPRS v síti T-Mobile zaplatíte za stejný objem dat v nejlepším případě 30 Kč. Fajn argument pro to, jít si koupit 3G telefon. Nicméně Hughes připomíná, že WiFi nabízí jen ostrůvky pokrytí, zatímco 3G sítě by měly mít pokrytí plošné. Problém? Především v to, že málokdo potřebuje pro data plošné pokrytí... Nu, uvidíme co k tomu řeknou odborníci na 3G kongresu v Cannes - nezapomeňte na něj 17-21. února 2003 v Cannes!