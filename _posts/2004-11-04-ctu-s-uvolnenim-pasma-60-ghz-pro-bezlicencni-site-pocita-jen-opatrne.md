---
ID: 1387
title: 'ČTÚ s&nbsp;uvolněním pásma 60 GHz pro bezlicenční sítě počítá jen opatrně'
author: Patrick Zandl
post_excerpt: ""
layout: post
oldlink: >
  https://www.marigold.cz/item/ctu-s-uvolnenim-pasma-60-ghz-pro-bezlicencni-site-pocita-jen-opatrne
published: true
post_date: 2004-11-04 08:49:00
---
	<p>
Konečně jsem se prohrabal v nevyřízených dokumentech až k &#8220;Návrhu Přílohy č. 23/_.2004 pro kmitočtové pásmo 59–105 GHz k plánu využití kmitočtového spektra&#8221; - dokumentu ČTÚ, jenž specifikuje, k čemu se která frekvence bude používat. ČTÚ nyní navrhuje, jak se budou po roce 2008 používat vysoké a doposud opomíjené frekvence nad 59 GHz. (<a href="http://www.ctu.cz/art.php?iSearch=&amp;iArt=458">Zde dokumenty ČTÚ</a>)</p>

	<p>
A hned první problém, na který jsem narazil - ČTÚ nepředpokládá, že by se pásmo 60 GHz zpřístupnilo v plné šíři pro bezlicenční použití, jako je tomu v USA, kde FCC již v roce 2001 určilo blok 7 GHz (!!!), tedy frekvence 57 - 64 GHz, pro bezlicenční použití. U nás se vyhradí pásmo citelně užší, 61-62 GHz.</p>

	<p>
Pásmo 61–61,5 GHz je v souladu s Doporučením CEPT/ERC/REC 70-03 )  určeno pro povelová zařízení s EIRP 100 mW, kanálová rozteč není stanovena a pro provoz lze využít celé pásmo. Stejné pásmo lze využívat pro bezdrátové místní sítě. Pásma 62–63 / 65–66 GHz jsou určena pro širokopásmové pohyblivé systémy bez bližší charakteristiky, určitá naděje tu tedy ještě stále je a do vydání generální licence ještě lze doufat. Vzhledem k tomu, že 60 GHz technologie jsou tržně docela mladé, je ještě pořád čas&#8230;</p>

	<p>
Pásmo 63–64 GHz je určeno v souladu s Rozhodnutím ECC/DEC/(02)01 ) a Doporučením CEPT/ERC/REC 70-035) pro silniční telematiku (RTTT), pro systémy předávání informací mezi vozidly navzájem a mezi vozidly a silniční infrastrukturou. Kanálová rozteč není stanovena a pro provoz lze využít celé pásmo. Stanice mohou být vybaveny pouze vestavěnou anténou nebo anténou předepsanou výrobcem.</p>

	<p>
Taková neobvyklá rozdavačnost ze strany regulátora není zase tak nepochopitelná. Právě v tomhle kmitočtovém rozsahu se totiž projevuje kyslíková absorbce, kdy radiová vlna narazí na kyslík a excituje jej podobně, jako 2,4 GHz vlna molekulu vody. A protože kyslík je v atmosféře zatím ještě stále docela rozšířený prvek, znehodnocuje tento jev zmíněné a široké pásmo pro jiné seriosní využití. Což ale nevadí řadě výrobců, aby již vyráběli a prodávali pojítka pro krátké vzdálenosti v tomto pásmu a vysoké rychlosti přes 100 Mb/s. Fyzickým limitem je tu ale vzdálenost 2,5 km, po této vzdálenosti totiž signál díky kyslíkové absorbci svojí intenzitou poklesne pod přirozenou úroveň šumu okolního prostředí.
</p>

	<p>
<a href="http://dailywireless.org/modules.php?name=News&amp;file=article&amp;sid=2467">Zde na Daily Wireless</a> najdete odkazy na komerčně dostupné systémy nabízející gigabitové rychlosti ve full duplexu. Na tom by se stavěla páteř CzFree.net :)
</p>
