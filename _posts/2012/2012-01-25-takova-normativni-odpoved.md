---
ID: 2820
author: Patrick Zandl
categories:
- Příběhy
layout: post
oldlink: 'https://www.marigold.cz/item/takova-normativni-odpoved

  '
post_date: 2012-01-25 11:20:43
post_excerpt: ''
published: true
summary_points:
- Staré kabely nelze použít kvůli jedovatému dýmu při hoření, stanovuje norma.
- Nové kabely při hoření jedovatý dým nedělají, jak udává norma.
- Norma nevyžaduje odstranění starých kabelů s jedovatým opláštěním.
- Rekonstrukce elektrorozvodů bude provedena jinak, mimo rámec normy.
title: "Taková normativní odpověď"
---

Rekonstruujeme elektrorozvody v severozápadní části prvního patra našeho sídla - tedy to, co jsem si nechával "na potom". Ptám se elektrikáře, proč zasekával nové kabely do zdi."Protože ty staré nelze použít," pravil. "Na to je norma.""Proč je nelze použít," zeptal jsem se?"Protože, kdyby hořelo, tak ty staré kabely dělají jedovatý dým," vysvětloval normu onen učený muž. "Proto se dávají kabely nové, jejichž plast při hoření jedovatý dým nedělá," přesně jak stanovuje norma, doplnil sám sebe. 

Oblažila mne ta starost k slzám. 

Poprvé v okamžiku, kdy jsem viděl návrh rozpočtu.

Podruhé v okamžiku, kdy jsem si uvědomil, že tam ty staré kabely zůstaly. 

Pro jistotu jsem se na to přeptal. A asi byste to čekali. Norma nevyžaduje, aby se staré kabely s tím jedodýmovým opláštěním vytrhaly… 

Takže to doděláme jinak, bez normy a učeného muže…