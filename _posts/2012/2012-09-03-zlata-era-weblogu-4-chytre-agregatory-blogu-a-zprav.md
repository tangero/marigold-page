---
ID: 2495
author: Patrick Zandl
categories:
- Historie internetu
- Weblogy
layout: post
oldlink: 'https://www.marigold.cz/item/zlata-era-weblogu-4-chytre-agregatory-blogu-a-zprav

  '
post_date: 2012-09-03 09:58:48
post_excerpt: ''
published: true
summary_points:
- Blogy v roce 2004 hledaly pozici vůči mainstreamovým médiím.
- Google News od roku 2002 agreguje renomované zpravodajské zdroje.
- Přehled.net a Nový den byly české agregátory technologického zpravodajství.
- Agregátory se staly pomůckou pro SEO, nikoliv zlomem občanské žurnalistiky.
title: 'Zlatá éra weblogů 4: Chytré agregátory blogů a&nbsp;zpráv'
---

<p> Zastavme se ještě na chvíli u vyhraňování blogů oproti klasickým médiím. V roce 2004 jsme ještě ve fázi, kdy svou pozici vůči mainstreamovým médiím hledaly blogy. Jen o pár let později už tomu bude opačně. </p>


<p>V jednu chvíli se zdálo, že budoucností digitálních médií je chytrý agregátor, který bude třídit a skládat stránky z blogů podle toho, jaká témata vás zajímají. Ostatně, podobných pokusů se od roku 2002, kdy Google představil "výstřižkovou" službu <a href="http://news.google.com" target="_self" title="">News</a> (v podobě <a href="http://zpravy.google.cz" target="_self" title="">Zprávy</a> od roku 2007 i v češtině) objevila v zahraničí celá řada. </p>
<!--more--><p>Zatímco Google se snažil své News etablovat jako rozcestník na renomované zpravodajské zdroje, mnoho jeho konkurentů se naopak pokusilo zacílit na blogy a přispět k blogerské revoluci. V Česku vznikla hned v ranném údobí blogování celá škála projektů, od prostých agregátorů, přes dva zásadnější pokusy automatického zpracování témat pomocí <em>"cosinové podobnosti reprezentace článků v ontologii"</em>. </p>
<h2><a href="http://Přehled.net" x-apple-data-detectors="true" x-apple-data-detectors-result="0"></a><a href="http://(null)" target="_self" title="">Přehled.net</a></h2><p>Za prvním projektem jsem stál já a Petr Olmer, jmenoval se <a href="http://Přehled.net" x-apple-data-detectors="true" x-apple-data-detectors-result="0"></a><a href="http://prehled.net" target="_self" title="">Přehled.net</a> a šlo o agregát technologického zpravodajství, které druhý "konkurenční agregátor" Nový den v té době nezabíral. Projekt jsme <a href="http://www.marigold.cz/item/tiskova-zprava-hypermegaportalovy-projekt-prehled-net-vstupuje-do-cr" target="_self" title="">spustili v květnu 2004</a>  několik měsíců po spuštění prvního projektu <a href="http://www.weblogy.cz" target="_self" title="">Weblogy.cz</a> Jiřího Lahvičky, který byl zaměřený výhradně na monitoring weblogů a byl zdrojem výběrovým, chronologicky řazeným, bez nějaké analýzy či seskupování.  <a href="http://Přehled.net" x-apple-data-detectors="true" x-apple-data-detectors-result="2">Přehled.net</a> agregoval řadu médií věnujících se více či méně technologiím, vyzobával a seskupoval podle důležitosti zajímavá technická témata tak, aby stačilo se podívat na jeho titulní stránku a věděli jste, co nejdůležitějšího se událo, nebo spíše, o čem se píše. Weblogy oproti tomu představovaly chronologický výpis novinek, až Nový den Jiřího Lahvičky přišel s technologií tématického seskupování a tříděním dle důležitosti.</p>
<h2>Nový den a Weblogy</h2><p>Nový den Jiřího Lavičky vznikl v první polovině roku 2004 a zaměřoval se na agregaci informačních zdrojů, jejich tématickou analýzu a seskupování tak, jak to známe dnes z Google News. </p>
<p>Na přelomu roku 2004/5 Jiří Lahvička své projekty "prodává".  Nový den se na počátku roku 2005 přesunul pod Atlas (spolu s autorem), kde se při fůzi s Centrem vypařil do ztracena (<a href="http://www.lupa.cz/clanky/konecne-ceske-googlenews/" target="_self" title="">Lupa.cz</a>).  Weblogy.cz Jiří Lahvička přesunul na Jana Biena, který záhy představuje inovovanou verzi a na dalším rozvoji spolupracuje s Jiřím Chomátem, s nímž vytvářejí další klony agregovacího engine Weblogů, například pro zprávy o digitální televizi, ale i pro sledování zahraničních zpráv o hodinkách. Některé z těchto klonů, jako je <a href="http://www.apetitus.cz" target="_self" title="">Apetitus.cz</a> monitorující články o jídle, fungují dodnes. </p>
<p>V roce 2008 kupuje Weblogy.cz za částku 260 000 Kč společnost Internet Info, která ji provozuje dodnes, největší éru své slávy ovšem s postupným slábnutím "technologických weblogů" mají za sebou. Server <a href="http://Přehled.net" x-apple-data-detectors="true" x-apple-data-detectors-result="4">Přehled.net</a> umřel v tichosti v roce 2008, když už počet technicky orientovaných webů a hlavně článků klesl pod hladinu, kterou stálo za to analyzovat a sledovat. </p>
<h2>Další agregátory</h2><p>Existovala i celá řada dalších agregátorů, které se nesnažily do shromažďování odkazů vnášet nějakou větší logiku. Například Blogportál Eduarda Hlavy jsem měl oblíbený proto, že chronologicky sledoval všechny možné i nemožné weblogy - oproti tomu Weblogy.cz byly výběrové a nebylo na nich zdaleka všechno, jen "to nejdůležitější". </p>
<p>Dnes stále existuje celá řada agregátů, které vděčí za svou funkci syndikační "technologii" RSS - jako je <a href="http://www.pravednes.cz" target="_self" title="">PrávěDnes</a>, agregace článků na titulní stránku Seznamu nebo <a href="http://www.itzpravy.cz" target="_self" title="">IT zpravy</a> - vytvořit jednoduchý agregátor bez vyšší logiky zpracování je jednoduché.</p>
<p>S agregátory se již nepojí naděje na to, že způsobí nějaký průlom, velmi často se staly pomůckou pro SEO, protože přitahují značné množství výsledků vyhledávání a ve skutěcnosti se žádným zlomem občanské žurnalistiky nestaly, ačkoliv jim to bývalo prorokováno. Ukázalo se, že výběr zkušeného editora alespoň zatím nelze nahradit a že agregátory nejsou záležitostí pro masy, ale pro specialisty, jimž ostatně (ale oborově zaměřené) slouží dodnes. </p>
<p>Úplně slepá cesta totiž agregátory nebyly, řada firem zejména v zahraničí se nad takovýmito agregátory začala živit  monitoringem zdrojů pro firmy, vznikla tak celá řada rešeršních a analytických nástrojů i praktické uplatnění a computerizovaná kristalizace řady dosud teoretických (nebo čistě na vyhledávače zaměřených) oborů, jako sémantická analýza textů<em> (jsem si vědom kontroverznosti a nutné komplexnosti tohoto tvrzení)</em>.</p>
<p>Řada takto personalizovaných zdrojů v poslední době zaniká spolu s tím, jak se objevují další metody selekce obsahu a klesá atraktivita a návštěvnost agregátorů.</p>
<p>&nbsp;</p>