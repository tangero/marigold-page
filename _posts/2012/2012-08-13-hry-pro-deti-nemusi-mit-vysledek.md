---
ID: 2483
author: Patrick Zandl
categories:
- Příběhy
- Děti
layout: post
oldlink: 'https://www.marigold.cz/item/hry-pro-deti-nemusi-mit-vysledek

  '
post_date: 2012-08-13 09:41:06
post_excerpt: ''
published: true
summary_points:
- iPad se v rodině běžně používá pro zábavu dětí různého věku.
- Aplikace pro nejmenší děti (1-4 roky) jsou málo intuitivní a složité.
- Ideální hra/aplikace pro malé děti by měla být jednoduchá, bez menu a konců.
- Autor nenalezl aplikace, které by splňovaly jeho požadavky na jednoduchost pro malé
  děti.
title: "Hry pro děti nemusí mít výsledek"
---

<p> Tu a tam používám iPad jako nástroj dětského zájmu. Asi jako každý rodič jím vybavený jsem přešel z fáze "na tak drahou věc mi nesahej" přes fázi "no dobře" a fáze "kde je sakra můj iPad" není daleko.</p>


<p>Hry pro starší jsou dobré, tam nabídka je. Ale aplikace pro děti 1-4 roků, tam je to bída. Přitom i Vojta chce matlat prstem, když to vidí u starších sester. Jenže většina her je na něj složitá, má děj a ovládání, které nechápe.</p>
<p>Pamatuji si, jak před deseti lety hrála Vanda (tehdy 3 roky) Age of Mythology či tak něco. Nepotřebovala vidět skóre, ale líbilo se jí, když její vojáci poslouchali její rozkazy a někoho mydlili. Když se něco jí inspirovaného dělo. Mne otravovalo, že po každém Game Over jsem jí hru musel znovu pustit. </p>
<p>Stejně tak dnes kreslicí programy pro děti. Je to Photoshop v malém, děti si mají volit štětec, barvu a tak, malé děti pořád vyvolávaji omylem nějaké nabídky, které ne a ne zmizet. Je to frustrující. Přitom by stačilo, aby se něco dělo, čeho by dítě bylo hybatelem a co by nekončilo, z čeho by se nedalo vyskočit jinak, než stiskem HW tlačítka. To i Vojta v roce a půl pochopil, že jeho stiskem věc zmizne. Senzorová tlačitka na Lumii jsou pro děti tragedie, pořád si omylem pouští debilní vyhledávání, já ostatně taky.</p>
<p>Kreslení pro malé děti? Postě se kreslí, prstem se matlá po displeji a tím se kreslí. Štětec se sám mění, stejně tak i barva, hezky pastelově, to děti pochopí. Jedním gestem vše smažou, zatřepají tabletem. Toť vše. Extended verze pustí na pozadí pohádku jako audio.</p>
<p>Hra? Děti posouvají panáčky, ale nemá to konec, žádné menu a nic takového. Prostě se bez velkého úsilí něco děje. </p>
<p>Zatím jsem nic podobného nenašel. Možná je to nepedagogické, možná mají vývojáři málo dětí, co já vím. Jenže i malé děti si chtějí matlat a rodiče jim to dovolují...</p>
<p>&nbsp;</p>