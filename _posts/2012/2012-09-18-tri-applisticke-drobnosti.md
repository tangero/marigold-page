---
ID: 2519
author: Patrick Zandl
categories:
- Apple
layout: post
oldlink: 'https://www.marigold.cz/item/tri-applisticke-drobnosti

  '
post_date: 2012-09-18 07:43:50
post_excerpt: ''
published: true
summary_points:
- MacForum.cz je nové diskusní fórum o Apple s pluginem pro TapaTalk.
- Peter Druska vytvořil slovenskou knihu "Návrh iOS aplikácie" pro iPad za 20 euro.
- 'Kniha "Apple: cesta k mobilům" byla v srpnu nejprodávanější e-kniha.'
- Žebříček prodejnosti e-knih za srpen ovládl Zandl, který porazil Nesboa.
title: "Tři applistické drobnosti"
---

<h2> MacForum.cz</h2>

<p>První aplistickou zmínkou pro dnešek bude upozornění na start nového diskusního fóra věnovaného Apple - <a href="http://www.macforum.cz" target="_self" title="">MacForum.cz</a>, za nímž stojí Honza Březina. Hezké, lehké, s pluginem pro TapaTalk, takže dobře užitelné i z chytrých telefonů. A s dostatkem lidí. Důstojná náhrada fóra na MůjMac, které už je poněkud nepřehledné. Akorát posuny mezi IDIF, MůjMac a Honzou jsem  nějak nepochopil, budu se na to někdy muset zeptat, to je zase nepřehledné pro mne.</p>


<h2>Kniha o návrhu iOS aplikací</h2>

<p>Pokud vás zajímá programování pro iOS, hezkou elektronickou knihu připravil Peter Druska. Jmenuje se <a href="http://itunes.apple.com/sk/book/navrh-ios-aplikacie-od-uplneho/id551958666?mt=11" target="_self" title="">Návrh iOS aplikácie od úplného začiatku</a>, je slovensky, ale měli byste to zvládnout. A je pouze pro iPad, je vysázená v iBook Authoru, má dost multimédií, takže ani na iPhone nejde pustit. Zato je fakt přehledná, až jsem přemýšlel, že bych si to alespoň trochu zkusil. Ale čas na to nemám, pokud jste na tom lépe, svou první (a pár dalších) aplikací byste si tak vystřihnout mohli, pak už budete potřebovat anglické knihy, které jdou podstatně víc do hloubky konkrétních problémů, čemuž se otevírací kniha věnovat nemůže. Cena 20 euro a palec nahoru za hezký počin. Mimochodem, na iPad se začala objevovat slušná řádka elektronických knih v češtině, vyplatí si je občas projít. Škoda, že frekvence přidávání knih Applem je měsíční, takže velký nával novinek tam není. </p>


<h2> Moje kniha o Apple v srpnu první v prodeji ebooků</h2>

<p>A nakonec zpráva z vlastní zahrádky. Mojí knize <a href="http://www.zandl.cz/knihy/apple-cesta-k-mobilum/" target="_self" title="">Apple: cesta k mobilům</a>, se podařilo za srpen překonat v prodeji elektronických titulů všechny ostatní tituly a opanovat žebříček včetně předhonění severských detektivkářů. V tisku ovšem detektivkáři vedou, ale titulek <a href="http://www.lupa.cz/zpravicky/zebricek-nejprodavanejsich-e-knih-za-srpen-zandl-porazil-nesboa/" target="_self" title="">“Zandl porazil Nesbøa”</a> zní docela dobře … :) tak díky vám za přízeň!</p>


<p>&nbsp;</p>