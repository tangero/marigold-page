---
ID: 2413
author: Patrick Zandl
categories:
- iPad
- Apple
layout: post
oldlink: 'https://www.marigold.cz/item/neoriginalni-smartcover-pro-ipad-ma-sve-nevyhody

  '
post_date: 2012-04-28 16:20:26
post_excerpt: ''
published: true
summary_points:
- SmartCover od Apple magneticky chrání displej iPadu, čistí jej a umožňuje polohování.
- Čínská verze SmartCoveru za 200 Kč se páře a má nekvalitní materiály.
- Čínský SmartCover způsobuje samovolné zapínání iPadu a nečistí displej.
- Autor experimentoval s levnou variantou a nyní hledá kvalitnější obal s klávesnicí.
title: "'Neoriginální SmartCover pro iPad má své nevýhody"

  '
---

První iPad vlastně nešel nijak rozumně postavit. Když jste ho nedrželi, mohl jen ležet a byla to moje silná výtka k němu. Apple zareagovalo a vydalo k iPad 2 SmartCover, geniální řešení, které se pomocí magnetů připíná, zároveň čistí displej a můžete také jeho různým skládáním displej postavit různě šikmo. Je to stabilní (nikoliv do uragánu), je to pohodlné, je to praktické. Kromě toho SmartCover pomocí magnetů signalizuje Ipadu, zda je zatažený nebo se odtahuje, takže iPad se může probudit či uspat podle toho, zda kryt zatahujete či odtahujete. Dokud to nepoužijete, je to ptákovina, ale jak to máte, nedáte bez toho ani ránu. 

To bych ale nebyl já, abych nešpekuloval. Tak především jsem si řekl, že bych byl vůl, abych dal osm stovek za originální SmartCover od Apple, když je to kousek plastu, magnetků a hliníku. A že vyzkouším nějakou čínskou verzi. Navíc originální SmartCover kryje jen displej, ale ne samotné tělo a já si říkal, že bude lepší sehnat něco, co přikryje i tělo iPadu, abych ho hned nezrasoval. Takže jsem za dvě stovky koupil čínský smartcover, do kterého se iPad zabalí. Abych zjistil, za co chce Apple šest stovek příplatek. 

Tak především se ten čínský smartcover páře. Lezou z něj nitě, neboť je to polyuretan na textilním podkladu a ten textil nejrůzněji plešatí. Na funkci to vliv nemá (ani předsedy), ale hnusné to je. 

Za druhé tím, jak kryt je jen měkoučké PU s nepříliš dobře řešeným uchycením, klouže iPad v krytu a tím se v tašce velmi často aktivuje, protože magnety sklouznou z čidel a iPad si myslí, že se má probudit. Což má za následek iPad, který mi v tašce svítí několik hodin a šťaví baterku. 

A do třetice: jelikož pouzdro dělá kolem displeje rámeček, nepřiléhá smartcover na displej a tedy jej ani nečistí posunováním. Takže je displej pořád utelpaný. 

Suma sumárum jsem šest stovek ušetřil, dvě vyhodil a hledám něco jiného :) Jen na okraj poznamenávám, že si nestěžuju, tušil jsem, že někde bude problém a zajímalo mě, kde - a jsem rád, že jsem zjistil, v čem tkví tajemství dobrého pouzdra na iPad za dvě stovky. 

Momentálně mám vyhlédnuto na ozkoušení pár obalů s integrovanou klávesnicí, pokud byste věděli o nějakém inteligentně řešeném obalu na trojku, který by uměl jak čistit displej, tak se z toho iPad nevyndával a v tom neposunoval a do třetice chránil celý iPad, sem s tipy... :)