---
ID: 2818
author: Patrick Zandl
categories:
- Společnost
- ACTA
layout: post
oldlink: 'https://www.marigold.cz/item/jen-v-rychlosti-k-acta

  '
post_date: 2012-01-30 11:19:16
post_excerpt: ''
published: true
summary_points:
- ACTA zasáhne internet a digitální zařízení, což ovlivní celou společnost.
- Státní moc bude moci zabavovat digitální zařízení a kontrolovat nelegální kopie
  dat.
- Data z kontrolovaných zařízení mohou být zneužita bez zvýšené trestní zodpovědnosti.
- ACTA stanovuje osobní zodpovědnost za autorská práva, i při chybějící účtence.
title: Jen v rychlosti k ACTA
---

Proč se bát ACTA? Peroč je tak důležité vědět o ní co nejvíce? 

ACTA bude znamenat zásadní a dopředu těžko odhadnutelný zásah do celé lidské společnosti, protože se týká dvou technologií, které jsou už dnes všudypřítomné: internet a digitální záznamová zařízení. Kdekoliv a kdykoliv může zástupce státní moci zabavit digitální zařízení a zkoumat, zda na něm nejsou uloženy nelegální kopie dat, to je jen jeden z nejkřiklavějších případů. Neexistují zvýšené záruky, že data stažená z vašeho zařízení nebudou zneužita, prodána či předána, jako je v Česku běžné například u odposlechů a tajných materiálů. Neexistuje zvýšená trestní zodpovědnost respektující zvýšenou závažnost takového přístupu. Zcela jednostranně byla velká část doposud zdánlivě nezadatelných lidských práv ohnuta na stranu bezpečnostních složek státu a autorskoprávních organizací. Dnes je velmi obtížné odhadnout, jaký dopad ACTA konkrétně bude mít, samozřejmě stávající argumentace PRO říká, že jde o omezení excesů a extrémů v porušování autorských práv, ale ACTA jednoznačně stanovuje osobní zodpovědnost každého z nás a kriminalizovatelnost každého případu, kdy jste si neschovali účtenku od koupené hudby. 
Přirovnal bych důsledky smlouvy ACTA bez obav k mnichovskému pivnímu puči v roce 1923. Trocha rozruchu, který současníci označili za bouři ve sklenici vody a taky dlouho po ní byl klid, dokud...