---
ID: 1938
title: Jak asi změním mobilního operátora
author: Noname
post_excerpt: ""
layout: post
oldlink: >
  https://www.marigold.cz/item/jak-asi-zmenim-mobilniho-operatora
published: true
post_date: 2006-03-07 00:07:07
---
<p><strong>Noname píše: </strong>Už tu dlouho nebyl žádný článek, tak jeden hodím v plén. Rozhodl jsem se totiž, že porovnám nabídky mobilních operátorů a zoptimalizuji si svůj účet za mobilní telefon.</p>

<p>Nejdříve ale taková malá odbočka - mám firemní <del>Oskartu</del>Vodafone kartu. Důvod je prostý, v době, kdy jsem ji kupoval jsem nevěděl, kolik budu telefonovat, nejdříve to byly tisíce, nyní mi ale pětistovkový kupon vydrží 2 měsíce.</p>

<p>Důvod je prostý - začal jsem používat <a href="http://sipy.cz">telefonování přes internet</a> a od té doby mobil používám spíše jako pager. Když mi volá někdo firemně, tak platí on, když mi volá rodina a nebo když chci volat já, tak prostě raději zavolám z pevného telefonu. Pevné připojení k internetu mám jak doma, tak v práci, domu jsem si pořídil adaptér, takže volám z mého původního bezšňůrového telefonu a nebýt jiného oznamovacího tónu, tak přítelkyně nepozná rozdíl. V práci mám pak ten nejlevnější IP telefon. Navíc mám ještě softwarový v počítači.</p>

<p>Důvod není jen ten, že minuta volání na pevnou linku je 7× levnější a minuta volání na mobily o 50% levnější - větší finanční rozdíl dělá sekundová tarifikace. Mnoho mých známých má bohužel z neznámých důvodů hlasovou schránku, takže dvouvteřinový pokus je kontaktovat mě vyjde na 7 Kč, zatímco mé internetové volání mi z kreditu uškubne jen 8 halířů. Kdysi jsem zkoušel vzít seznam uskutečněných hovorů z Oskarty a zjistit rozdíl - když jsem počítal stejné ceny, tak jen ztráta kvůli jejich minutové tarifikaci byla 30 %! Navíc po započítání levnějších cen celková úspora byla přes 70 %. Ve skutečnosti ale mobilní hovory velmi rychle usekávám, zato IP telefon mě v hovoru nijak neomezuje.</p>

<p>To ale nejsou ty hlavní výhody - cítím se lépe, když si nesvítím půl wattem u hlavy, mám jednoduše přehledný výpis všech hovorů (a to nejen uskutečněných, ale i přijatých a zmeškaných!), mohu si jednoduše doplnit kredit zcela libovolnou částkou, mohu mít libovolný počet telefonních čísel, mohu vytáčet pohodlně z Outlooku atd. Prostě mobil využívám jen jako prostředek v době nejvyšší nouze.</p>

<p>Takže konec odbočky a zpět k hlavnímu tématu. V Centru Chodov jsou vedle sebe krásně všichni tři operátoři. Navštívil jsem je a chtěl jsem od všech nějaký tarif v hodnotě cca. 200 Kč, u T-mobile a Eurotelu pak samozřejmě ještě migraci čísla. Očekával jsem, že Vodafone bude nejlevnější, ať už kvůli své pověsti Oskara, jako "operátora chudých a uvažujících", tak proto, že jsem u nich již od začátku, tak proto, že nemusí utratit 2500 Kč za migraci mého čísla. Výsledek mě ale překvapil (všechny ceny jsou bez DPH):</p>

<!--more--><p><strong>Eurotel</strong> - Tarif Bronz: aktivace 95 Kč, jinak 180 Kč měsíčně za 30 volných minut. Volání pak za 3,1 Kč ve vlastní síti resp. 5,20 v ostatních sítích, SMS za korunu. Když bych si vzal zvýhodněný telefon a upsal se minimálně k 200 Kč měsíčně, potom by minuta stála 4,3 resp. 6,70 a SMS 1,9 Kč (záloha v tom případě 1 tisíc Kč).</p>

<p><strong>T-mobile</strong> - Tarif T30: aktivace 1 Kč, jinak 190 Kč měsíčně za 40 volných minut a nebo 30 volných minut a 100 SMS zdarma (akce do konce března). Volání pak za 3,20 Kč ve vlastní síti resp. 4,80 v ostatních sítích, SMS za korunu. Když bych si vzal zvýhodněný telefon (úpis stále 190 Kč měsíčně), potom by minuta stála 4 resp. 6 a SMS 1,7 Kč (záloha v tom případě 1 tisíc Kč).</p>

<p><strong>Vodafone</strong> - Tarif 50 naplno: aktivace zdarma, jinak 250 Kč měsíčně za 50 volných minut. Volání pak za 4,50 do všech sítí, SMS za korunu. Na zvýhodněný telefon ale při migraci zcela nepochopitelně nárok nemám, respektive já ano, ale jen proto, že jsem u nich déle než 2 roky. Ceny by přitom byly stejné. Variantou pak je tarif Rozjezd naplno, který je jen za 50 Kč, ale bez volných minut, 5 Kč za 1 minutu, 1 Kč za SMS, a zcela bez nároku na zvýhodněný telefon</p>

<p>Takže suma sumárum: když bych nechtěl zvýhodněný telefon, tak u T-mobile bych platil o 60 Kč (24 %) méně, měl bych buď o 10 volných minut méně (tj. když bych je využil, tak bych přesto platil o 12 až 28 méně), a nebo 100 SMS zdarma více (což by byl asi můj případ), zároveň bych měl o 29% levnější volání do sítě T-mobile (kde je většina mých kontaktů), a o 30 halířů dražší volání do ostatních sítí (přes těch 30 minut bych se ale stejně moc nedostával).</p>

<p>Měsíčně mám v průměru asi 30 SMS, variantní varianta tarifu Rozjezd naplno je tak výhodná jen když bych volal méně než 22 minut, pak bych každou minutu ztrácel 1,8 resp. 0,2 Kč, dalších 70 SMS bych pak ztrácel po 1 Kč.</p>

<p>Když bych chtěl zvýhodněný telefon, tak bych opět u T-mobile platil o 60 Kč (24 %) méně, měl bych buď o 10 volných minut méně (i když bych je využil, tak bych platil až o 20 Kč méně), nebo o 100 SMS více, další minuty bych měl o 0,5 Kč levnější nebo o 1,5 Kč dražší (při skladbě bých kontaktů to vychází jako plichta).</p>

<p>Prostě to, že jsem u Oskara+Vodafone utratil již mnoho tisíc a to že nemusí platit 2500 Kč za mou migraci ještě zdaleka neznamená, že musí být pro mě výhodnější. Škoda, ještě mám 500 kredit, takže má ještě 2 měsíce na změnu.</p>
