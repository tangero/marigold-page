---
ID: 764
title: 'Knížky&#8230; drahé, jenže co nadělám&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/knizky-drahe-jenze-co-nadelam
published: true
post_date: 2003-12-29 00:36:00
---
<p>
Bránil jsem se tomu dost dlouho, ale dneska jsem se v noci vydal na Amazon na nákup knih. Zasnil jsem se do druhého vydání výborné knihy <A href="http://www.amazon.com/exec/obidos/tg/detail/-/1580535070/ref=lpr_g_1/103-4779444-7871846?v=glance&amp;s=ebooks&amp;n=507846" target=_blank>Introduction to 3G Mobile Communications</A> od Juha Korhonen <EM>(</EM><A href="http://www.amazon.com/exec/obidos/stl/2V40QSUO50MX/103-4779444-7871846" target=_blank><EM>tady na Amazonu&#160;</EM></A><EM>ji můžete koupit se slevou 10%, případně se stejnou slevou GPRS Demystified - bohužel jsem tu slevu vygeneroval vlastním nákupem:)</EM>&#160;- sto dolarů bylo hned v pytli. Přihodil jsem několik dalších knížek a moje platební karta týraná už beztak vánoci, bude mít opravdu co dělat. </p>

<p>
Amazon nabízí tu knihu v PDF formátu. To je hezká nabídka, jenže já knihu potřebuji v papírové podobě, abych si ji mohl v klidu číst kdekoliv, abych si v ní mohl podtrhávat a čmárat, abych si od ní nehuntoval oči. Ale taky se mi nelíbí to čekání, ačkoliv je pravda, že z amerického Amazonu mi knihy chodí svižněji, než zásilky z mnoha českých eshopů. Takže by se mi líbilo dostat k té knize i to PDF... já vím, chtěl bych toho moc. </p>

<p>
Knihu <EM>(ostatně většinu, co jsem si letos o GSM/3G koupil) </EM>vydává Artech. Dělají moc dobré, ale také pekelně drahé knihy - většina titulů stojí kolem stovky dolarů, ve slevě se prakticky nedají sehnat. Na druhou stranu jsem ze žádné jejich knihy neměl pocit, že jsem vyhodil peníze a to je na odborné publikace co říct. Opsat normu umí každý, jen málokdo ji ale vysvětlí tak, že není co dodat. Na příkladu Artechu je vidět, že to jde: zaplatí se hodně někomu, kdo napíše OPRAVDU DOBROU a původní knihu. </p>

<p>
Šlo by to i u nás? Nevím. Za pokus by to stálo - jenže aby autor za knihu dostal opravdu odpovídající honorář, musel by inkasovat zhruba 50 - 100 000 Kč za titul, tedy ekvivalent tří měsíců ostré práce. Vezměme si to na příkladu té knihy o 3G - kdyby vyšla u nás v rozsahu oněch 500 stran, asi by ji za těch 2500 Kč koupil málokdo. Za tisícovku by se muselo prodat minimálně 400 kusů, aby autor dostal slušný honorář a vydavatel slušný zisk. Evidentně nerentabilní business, 400 kusů knihy o 3G sítích se v češtině jen tak neprodá...</p>

<p>
PS: když už jsem byl na nákupech, zaujala mne <A href="http://products.jacuzzi.com/nd/WpbProdInfo.d2w/DETAIL?&amp;PG=La%20Scala" target=_blank>tahle výbava pro koupelnu</A>. Ještě máte šanci překvapit přítelkyni. Já vím, že tam není cena. Hádejte proč...</p>
