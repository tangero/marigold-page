---
ID: 1703
title: >
  Další VoIP komunita Gizmo je open
  source
author: Patrick Zandl
post_excerpt: ""
layout: post
oldlink: >
  https://www.marigold.cz/item/dalsi-voip-komunita-gizmo-je-open-source
published: true
post_date: 2005-07-01 08:55:51
---
<p>Po Jajah se objevilo několik dalších kandidátů na globální konkurenty Skype. Pokud jste četli můj <a href="http://www.lupa.cz/clanek.php3?show=4229">včerejší článek na Lupě Skypebijci</a>, psal jsem tam o dalším klientu <a href="http://www.wavigo.com">Wavigo</a>, jeho vývojáři mne včera upozornili, že stejně jako Jajah mají nově bránu na volání a IM do Skype (<a href="http://news.yahoo.com/news?tmpl=story&amp;u=/prweb/20050629/bs_prweb/prweb256288_1">zde tiskovka</a>. </p>

<p>U článku jsem udělal hnusnou chybu - deset miliard proskypovaných minut jsem vzal jako SkypeOut minuty, což jsem pochopil ze dvou nezávislých článků, ale neověřil jsem to u Skype, což se mi stalo osudným (taky jsem nechápal, jak by to změřili, když Skype-Skype hovory jsou P2P bez průchodu přes Skype server). Jde o všechna volání přes Skype a mezi Skype klienty. Ach jo, taková ostuda :(</p>

<p>Na <a href="http://www.gizmoproject.com/">Gizmo Project</a> mne včera upozornil PavelS. Klient existuje pro Windows a Mac OS X, chystá se pro Linux. Celá architektura je Open-source, je založená na SIP, umožňuje příchozí čísla (britská a USA - pět dolarů za měsíc) a také odchozí volání, konferenční hovory, záznamník a nahrávání hovorů, zdarma volání na jiné SIP sítě, do Skype se s ním nedovoláte. 
Inu, jestli chcete, vyzkoušejte...</p>

<p><img src="/wp-content/uploads/20050701-gizmo-app.jpg" alt="Gizmo project" width="297" height="557" /></p>

<p>
PS: Trochu bokem, ale také zajímavé: <a href="http://sdileni.cz/phprs/view.php?cisloclanku=2005062601">Mercora IM rádio</a>, internetové rádio na bázi P2P s mnoha funkcemi.</p>
