---
ID: 2362
title: 'Marigoldí léta v&nbsp;elektronické podobě'
author: Patrick Zandl
post_excerpt: ""
layout: post
oldlink: >
  https://www.marigold.cz/item/marigoldi-leta-v-elektronicke-podobe
published: true
post_date: 2010-06-22 09:21:37
categories: [Knihy, eBook]
---
<p>Kniha Marigoldí léta byla pětiletým souhrnem toho zajímavějšího, co jsem zde na Marigolda napsal. A pokusem o samopublikaci, s jehož výsledky jsem se chtěl podělit. Nicméně doba byla turbulentní, na podělení se o výsledky nedošlo skrzevá naléhavější problémy a dnes už by asi ty dojmy byly zastaralé.</p>

<p>Původně jsem PDF Marigoldích let chtěl dát ku stažení zdarma, jenže jak bylo připravené pro tisk knihy, na čtení to bylo nevhodné kvůli formátu a řazení stránek. Nu a na přepracování čas nebyl. Až teď jsem to vyřešil šalamounsky. Původní zdrojový Word jsem poslal Jirkovi Vlčkovi na Palmknihy a on to celé přeložil do elektronicky knižních formátů a můžete si stáhout tu <a href="http://palmknihy.cz/www/?BOOK=3899">správnou verzi Marigoldích let z Palmknih zde</a>. Co mne mrzí, že se mi nepodařilo vygenerovat verzi s přeložitelným obsahem, obsah by se zrovna v téhle knížce fakt hodil. Ještě uvidíme, zda se to podaří. Myslím samozřejmě obsah, kde kliknete na položku a ve čtečce vám to skončí na to správné místo.</p>

<p>Zatím jsem na hezkých 400 staženích po týdnu, což na sbírku textů z blogu není špatné. Kniha je ovšem zdarma, takže business suxes je to přiměřený tomuto faktu.</p>

<p>Tento týden se potřebuju vysekat ze psaní <a href="http://www.pribehstrycka.cz">Příběhu strýčka Martina</a>. Smolím to po večerech, když dodělám Lupu, psal jsem přes víkend. Ti, které jsem naposledy potřeboval pozabíjet, už jsou mrtví, chybí jen závěrečná kapitola a epilog. Pak si s tím bude hrát cenzor, já to půjdu celé přepsat nebo vyhodit a ... a pak se uvidí.</p>

<p>PS: Tištěná verze Marigoldích let není a další dělat nebudu. Však to byla výroční záležitost ...</p>
