---
ID: 1121
title: >
  Alvarion oficiálně představil svoji
  WiMAX řadu BreezeMax
author: Patrick Zandl
post_excerpt: ""
layout: post
oldlink: >
  https://www.marigold.cz/item/alvarion-oficialne-predstavil-svoji-wimax-radu-breezemax
published: true
post_date: 2004-06-03 07:34:00
---
	<p>
Alvarion (dříve BreezeNet) oficiálně představil svoji produktovou řadu <b>BreezeMax</b> založenou na standardu 802.16/HiperMAN - tedy WiMax. Dlužno dodat, že tato technika se již nějakou dobu testovala na několika kontraktech, Alvarion ale ode dneška mohou nakupovat i další operátoři. </p>

	<div class="leftbox"><img src="/wp-content/uploads/20040602-breezemax.jpg" alt="Alvarion BreezeMax" width="253" height="193" /></div>BreezeMax 3500 je určen pro práci v licencovaném spektru 3,5GHz a Alvarion předpokládá, že první operátoři s jeho WiMAX technikou by mohli své služby spustit v třetím čtvrtletí 2004. Ceny ovšem zatím neznáme, na ty je třeba vážného zájemce o nákup. </p>

	<p>
Podrobnější (jen o málo) informace o BreezeMax najdete zde na <a href="http://www.alvarion.com/RunTime/Products_2020.asp?tNodeParam=42">stránkách Alvarionu</a>. Nicméně jde o první WiMax specifikaci vyhovující a komerčně dostupnou techniku pro širokopásmový bezdrátový přístup - samozřejmě s tou výhradou, že na trhu je již pár proprietárních technologií a také s ohledem na to, že své WiMax výrobky velmi pravděpodobobně do konce letošního roku nabídne celá řada dalších výrobců.
</p>
