---
ID: 1243
title: 'Zpráva z&nbsp;tisku (10.8.04) &#8211; aktualizováno'
author: Noname
post_excerpt: ""
layout: post
oldlink: >
  https://www.marigold.cz/item/zprava-z-tisku-10-8-04-aktualizovano
published: true
post_date: 2004-08-10 14:19:04
---
	<p>
Pro aktuální verzi Skype (viz Patrikův článek "<a href="http://www.lupa.cz/clanek.php3?show=3551">SkypeOut &#8211; Skype už není beta a umí telefonovat</a>")se <a href="http://www.xtel.cz/skype/cestina/">objevila čeština</a>. Otázka už není "<strong>jestli</strong>" budeme volat přes IP, jako spíše "<strong>kdy</strong>". Ale co je to vlastně IP v telefonii - v podstatě každý operátor už někde na trase využívá přenosu nějakou paketovou technologií.</p>
<p>
Na Lupě udělali <a href="http://www.lupa.cz/clanek.php3?show=3547">srovnání propustnost (oba směry) / zpoždění u ADSL, kabelovky a CDMA</a>, tedy u služeb, které jsou v podstatě za stejnou cenu. Je to myslím velmi názorné, potvrzuje to i můj včerejší článek - tedy že CDMA je nejhorší a máte-li jinou možnost a nepotřebujete-li být mobilní, je výběr této technologie diskutabilní. Nicméně všude stále samá chvála, novináři stále krátkozrace koukají jen na výhody pro ně samé. Mimochodem - mnoho lidí slíbilo, že na internetu zveřejní návod na rozchození této služby bez toho otravného SW plného chyb, každý den hledám, nenacházím, chtěl bych linkovat!</p>
<p>
<a href="http://www.czso.cz/csu/redakce.nsf/i/pocitace_a_internet_pm">Český statistický úřad</a> (mimochodem s pro mě stále nezapamatovatelnou adresou) zveřejnil část dat svého výzkumu, citují <a href="http://lidovky.centrum.cz/archivln/clanek.phtml?id=282462">Lidovky</a> a <a href="http://www.istrategie.cz/detail.htm?id=46722">iStrategie</a>:</p>

<ul>
<li>v necelé čtvrtině českých domácností má některý z jejích členů možnost použít počítač;</li>
	<li>nejvyšší podíl domácností vybavených počítačem je v Praze (38%), druhým krajem s nejvyšším skóre je Jihomoravský s 30%  a nejméně rodin, kde mají k dispozici počítač, žije na Olomoucku (15%);</li>
	<li>méně než polovina Čechů použila někdy počítač;</li>
	<li>nejčastějším uživatelem internetu je mladý zaměstnaný vysokoškolák z Prahy;</li>
	<li>připojení k internetu má zatím pouze 15% domácností z toho 82 procent k připojení používá dial-up (V EU je k internetu připojeno 45 procent domácností a v Dánsku dokonce 64 procent);</li>
	<li>internet použilo někdy 34 procent české populace;</li>
	<li>12% (prý Čechů, ale IMHO spíše těch co využívají internet) ovládají přes internet svůj bankovní účet;</li>
	<li>pevnou linku má 6 domácností z 10;</li>
	<li>ADSL nebo jiné DSL technologie na sklonku loňského roku využívala pouhá 3% domácností (nyní to bude výrazně více). Připojení přes mobilní telefon zatím dává přednost jen pět procent domácností;</li>
	<li>mobilní telefon pro takzvané soukromé účely vlastní 66 procent Čechů (zde je zajímavý rozpor, prý každý 7. muž a každá 6. žena, což by bylo ovšem nějaký 15%, správně má být určitě 7 (6) z deseti);</li>
	<li>nejpopulárnější jsou mobilní telefony u osob ve věku 15 až 44 let</li>
</ul>
<p>
Při louskání těch článků mě zarazila spousta chyb, nevím jestli to blbě pochopili novináři, či jestli to někdo z ČSÚ takto blbě interpretoval. Hlavně ale na spoustu údajů nepotřebovali otravovat 8500 respondentů a utrácet miliony - mnohem lepší, přesnější a aktuální informace by vytáhli z databáze (státního) Českého Telecomu, nota bene musí každý operátor tyto informace pravidelně reportovat.</p>
<p>
Co ale stojí za pozornost - <strong>v Evropě je běžně k internetu připojeno více lidí, než kolik jich u nás vůbec někdy použilo počítač!</strong> </p>
<p>
<strong><u>Aktualizováno</u></strong>: na Živě se objevil zajímavý příspěvek <a href="http://www.zive.cz/h/Bleskovky/AR.asp?ARI=117931">CDMA a WiFi v jednom: už je na světě upravený firmware pro Asus WL-500g</a>, podle mě nutnost přečíst pro všechny místní zájemce o CDMA. O <a href="http://www.wifishop.cz/inshop/scripts/detail.asp?ItemID=20994&amp;Level=64">zmiňovaném routeru</a> shodou okolností píšu i v zítřejším pokračování mého seriálu o bezdrátových sítích.</p>
