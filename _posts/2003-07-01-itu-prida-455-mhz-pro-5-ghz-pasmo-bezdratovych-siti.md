---
ID: 395
title: >
  ITU přidá 455 MHz pro 5 GHz pásmo
  bezdrátových sítí
author: Patrick Zandl
post_excerpt: ""
layout: post
oldlink: >
  https://www.marigold.cz/item/itu-prida-455-mhz-pro-5-ghz-pasmo-bezdratovych-siti
published: true
post_date: 2003-07-01 09:48:00
---
<p>
Měsíc trvající zasedání WRC-03 pod záštitou ITU skončilo nakonec dohodou mezi zástupci amerického FCC a EU o harmonizaci frekvencí v pásmu 5 GHz. ITU jako mezinárodní koordinátor frekvencí přidá celkem 455 MHz pro bezdrátové sítě v pásmu 5 GHz, ačkoliv určitým omezením se zde přeci jen nevyhneme. </p>

<p>
Bohužel se mi nepodařilo propracovat k přesným údajům - na webu ITU ještě nejsou, emailem je také ještě nerozesílali&#160;a zahraniční média vydala pouze dosti kusé zprávy. Podle nich například sporné pásmu 5250-5350 MHz používané dnes i pro satelitní vysílání, zůstane v Evropě pro indoor použití, ve státech pak i pro venkovní použití. Podle dřívějšího projednávání WRC minulý týden by pásmo 5 150-5 250 MHz&#160;bylo rovněž vyhrazeno&#160;pro vnitřní použití a to celosvětově. Pásmo 5 470-5 725 MHz je volné pro vnitřní i venkovní použití. Zdroj: <A href="http://www.computerworld.com/mobiletopics/mobile/technology/story/0,10801,82566,00.html?f=x596" target=_blank>Computerworld</A>, <A href="http://www.itu.int/ITU-R/conferences/wrc/wrc-03/index.asp" target=_blank>web ITU</A>.</p>
