---
ID: 1074
title: >
  Wireless Distribution System (WDS) aneb
  Bezdrátový systém propojení
author: Patrick Zandl
post_excerpt: ""
layout: post
oldlink: >
  https://www.marigold.cz/item/wireless-distribution-system-wds-aneb-bezdratovy-system-propojeni-1074
published: true
post_date: 2003-06-09 08:36:00
---
Když jste poprvé slyšeli o WiFi, možná jste si mysleli, že přístupové body je možné mezi sebou propojit pomocí WiFi a není potřeba vlastně nic dělat, než je dát do zástrčky. Inu, vlastně by to šlo - místo ethernetu je můžete propojit skrze WiFi v režimu WDS. Co to je a jak to funguje?<!--more-->Bezdrátový systém propojení (WDS) je technologie, se kterou<STRONG> přišel Intersil ve svých čipových sadách Prism</STRONG>. Také Intersil totiž přemýšlel, jak vyřešit propojení jednotlivých access pointů a napadlo jej, použít k tomu samotné WiFi. WDS tedy vyhrazuje část přenosového pásma ne pro komunikaci mezi přístupovým bodem a klientem, ale pro komunikaci mezi přistupovými body najednou. Jak to funguje, je zřejmé z následujícího obrázku. 
<P align=center><IMG height=283 alt="Wireless Distribution System" src="/wp-content/uploads/wds.png" width=418></p>

<p>
&#160; </p>

<p>
<STRONG>Modré čáry</STRONG> znázorňují propojení v režim přístupový bod &#8211; klient, zatímco <STRONG>červené čáry</STRONG> znázorňují propojení dvou přístupových bodů v režimu WDS. Je zřejmé, že přístupové body musí být ve svém dosahu a musí pracovat na stejném radiovém kanálu. 
<p>
Řešení Intersil předpokládá maximální počet osmi přístupových bodů, které spolu mohou takto komunikovat. Je to logické, už tak jde výkon bezdrátové sítě propojené skrze WDS rapidně dolů. Intersil uvádí, že reálná maximální přenosová rychlost v řežimu WDS opakovače je kolem 1,5 Mb/s &#8211; i to je ale pro méně zatížené sítě dostatečné. 
<p>
V současné době je ale na trhu <STRONG>málo výrobků které WDS</STRONG> podporují a navíc nemůžete úplně vsázet na to, že budou spolu propojitelné. WDS u některých svých přístupových bodů nabízí Proxim Orinoco, dále ZyXel a pomalu přicházejí i další výrobci odebírající čipové sady Intersil Prism. 
<p>
Pozornější čtenáři si všimli, že o podobné funkci jsme již mluvili. Šlo o režim Master plus AP dostupný u některých přístupových bodů. Jde vlastně o předchůdce režimu WDS. </p>
