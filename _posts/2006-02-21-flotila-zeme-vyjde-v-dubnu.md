---
ID: 1936
title: 'Flotila Země vyjde v&nbsp;dubnu'
author: Patrick Zandl
post_excerpt: ""
layout: post
oldlink: >
  https://www.marigold.cz/item/flotila-zeme-vyjde-v-dubnu
published: true
post_date: 2006-02-21 13:39:10
---
	<p>Práce na knize pokročily tak daleko, že už se její existence dá oficiálně potvrdit. Kniha vyjde v dubnu 2006, nicméně pozor. Malá finta. Knihu vydává Wolf Publishing a toto nakladatelství vydává knihy primárně jako přílohu časopisu Pevnost. Takže zájemci o knižní vydání Flotily v dubnu budou muset knihu zakoupit i s Pevností. Jeslti vás to potěší, tak až později přijde kniha do volného prodeje, bude zhruba stejně drahá, jako bez časáku :)</p>
	<p>Tahle finta má zajímavé konsekvence. Ponejprv tu, že se takto kniha vlastně automaticky stává bestesellerem žánru, protože přiložených knih je dost na to, aby překonaly normálně prodávané sci-fi. Rozhodně něco, čeho by začínající autor těžko za normálních podmínek dosáhl. Podruhé mne rozesmálo, když vydavatel Pevnosti pravil něco v tom smyslu, že na začínajícího autora se ten můj text dá překvapivě číst. Jen tak cvičně jsem si vytáhl později kalkulačku a spočetl jsem, že jsem průkazně sepsal 32 knih rozsahu Flotily - to když jsem sečetl délku svých digitálních textů v mém archívu na deset let zpětně. Strojopisy a rukopisy napočítány. Inu - v jednom oboru jste vidět na každém rohu a o kousek vedle už netuší, že jste někdy vzal pero do ruky :)</p>
	<p>Takže v dubnu v trafikách :)</p>
	<p>No a na závěr chystaný přebal knihy (<a href="http://wolfpublishing.cz/modules.php?name=News&amp;file=article&amp;sid=14">kritku přímo vydavateli</a>):</p>
	<p><img src="/wp-content/uploads/20060221-flotila_zeme.jpg" alt="Flotila Země" width="382" height="583" />
</p>