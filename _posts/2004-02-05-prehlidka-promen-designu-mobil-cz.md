---
ID: 836
title: Přehlídka proměn designů Mobil.cz
author: Patrick Zandl
post_excerpt: ""
layout: post
oldlink: >
  https://www.marigold.cz/item/prehlidka-promen-designu-mobil-cz
published: true
post_date: 2004-02-05 12:25:00
---
<p>
Změna vzhledu velkého zpravodajského serveru je vždy obrovská a navíc nevděčná práce. Návrh nového vzhledu serveru začíná prakticky v okamžiku, kdy je publikován nový vzhled, pak se na tom rok tak-nějak dělá, sbírají se pomalu další poznatky, sem tam někdo nahodí novou myšlenku. Jenže za rok se ukáže, že původní design už je mnoha změnami a dodatky (zejména nové reklamy) tak rozkorejněný, že je potřeba ho urychleně vyměnit... a pak stres, rychlá akce a měsíční prakticky non-stop práce při běžném provozu jako kreslení bannerů atd. Prostě lahůdka na nervy, myslím že grafici Mobilu i kdekoliv jinde&#160;mohou má slova potvrdit. </p>

<p>
<STRONG>Podíval jsem se do databáze a do archívu Mobilu a našel jsem pro vás malou galerii změn vzhledů Mobilu.</STRONG> </p>

<p>
Tady je <A href="http://mobil.idnes.cz/mobilni_komunikace/operatori/sluzby/c970616.html" target=_blank>(můj) článek </A>o <STRONG>změně designu v roce 1997</STRONG>, byla to změna na třetí verzi vzhledu inspirovanou tehdy americkým CNetem - vzhled <A href="http://web.archive.org/web/19971221121952/http://gsm.netforce.cz/" target=_blank>via WayBack</A>. Je tam i screenshot <A href="http://mobil.idnes.cz/obrazek/homepage.jpg" target=_blank>designu č.2</A> <EM>(jednička se snad ani nezachovala, to byl humus, na němž jsem se málem naučil HTML)</EM>. Další <STRONG>proměna vzhledu musela počkat až do roku 1999</STRONG>, jestli se nepletu, jejím autorem byla firma WebArt. Nenašel jsem přesný vzhled tohoto designu (tady je zase <A href="http://web.archive.org/web/19990417060908/http://www.mobil.cz/" target=_blank>WayBack</A>), ale našel jsem <A href="http://mobil.idnes.cz/obrazek/mobilapril2000.jpg" target=_blank>screenshot jeho aprílové parodie</A>&#160;z roku 2000, kdy jsme tvrdili, že Mobil server koupil Telecom. Takže je to v Telecom barvách (ostře žlutá místo Mobilácké světlejší a modrá místo kombinace černá a červená). Při příležitosti nového designu jsem rekapituloval <A href="http://mobil.idnes.cz/domov/geneze.html" target=_blank>vývoj mobiláckého webu zde</A>. </p>

<p>
Pak přišlo další uvažování o změně vzhledu, jenže to už jsem se nechal ukecat grafiky, <A href="http://mobil.idnes.cz/obrazek/navrhmsdesignu.jpg" target=_blank>tenhle design </A>nám navrhoval TT z Nexenu a škoda, že jsem ho tehdy neprotlačil. To byl rok 2000 a článek o tehdejším redesignu <A href="http://mobil.idnes.cz/publicistika/msdesign000925.html" target=_blank>je zde</A>, u Míry Kučery je <A href="http://www.continue.cz/web/reference/mobil-big.png" target=_blank>screenshot tohoto designu</A>, neb Míra je jeho autorem. Tehdy se zavedlo přejmenování z Mobil server na Mobil.cz - podrobněji <A href="http://mobil.idnes.cz/aktuality/zpravy_agentur/ms001101.html" target=_blank>o tom zde</A>. Pak byl drobnější redesign (či spíše osvěžení webu) v roce 2002, to už komentoval <A href="http://mobil.idnes.cz/domov/zmenadesignu020903.html" target=_blank>Vreco zde</A>. </p>

<p>
<IMG height=31 alt="Inkonka Mobil serveru z roku 1997" src="http://mobil.idnes.cz/grafika/mobilserver.gif" width=88 align=left>A ta ikonka v článku je <STRONG>druhá ikonka Mobil serveru</STRONG> <EM>(ta první byla ještě před tím, než se standardizoval rozměr ikonek)</EM>. Kreslil jsem ji v kalupu, když se Mobil server stal nějakým platinovým kanálem v Exploreru a já zapoměl na to, že musíme Microsoftu dodat ikonku, takže jsem na její vytvoření měl deset minut. Přesto se mi líbila a používala se dlouho předlouho :)<FONT face=Times> A tu ikonku antény jsme si tehdy zaplatili dokonce v nějaké imagebance, protože se tiskla i na letáčky, fuj to jsem byl ale poctivý, inu nezralé mládí...</FONT></p>

<p>
Pokud chcete vidět další, <STRONG>nikdy nepoužitý design Mobilu</STRONG>, <A href="http://www.continue.cz/projekty/cssmobil/" target=_blank>toto je dílo </A>Míry Kučery, dvorního to designera. Je z roku 2002 a už tehdy se plánovalo převedení vzhledu do CSS. Jak už jsem jednou psal, nepoužilo se to, protože zároveň s tím by bylo spojeno velké rozřazení rubrik a logiky výpisu článků na stránce, což jsme tehdy usoudili, že by lidé nezkousli. Míra připravoval i další návrhy, více konzervativní, některé dokonce přešly i do stádia makety, nakonec se ale také nikdy nepoužily. Například <A href="http://www.continue.cz/web/reference/mobil-02-big.png" target=_blank>tento návrh</A> nebo <A href="http://www.continue.cz/web/reference/mobil-01-big.png" target=_blank>tento návrh</A> - ten zase pamatují pamětníci Marigolda, protože to byl první vzhled Marigolda, když mi ho Míra recykloval pro použití na Marigoldovi :)</p>

<p>
Nový design jde na vrub&#160;Martina Štěcha&#160;a kodera Petra Veselého, ale jistě byli pod ostrým dohledem Vreca a Matua :) <STRONG>Portálová lišta</STRONG> (to na vrchu Mobil.cz) je idnesí standard, který je všude stejný a samozřejmě je s tím velký problém, protože se udržuje centrálně a pro servery, které vypadají každý trochu jinak, je těžké udělat jednotně vypadající lištu, která na každém serveru vypadá alespoň použitelně. Portálová lišta je tam od roku 2000, kdy iDNES&#160;investoval do MobilMedia, z počátku byla brutálně velká a&#160;dnešní vzhled je už po brutální kompresi a optimalizaci...&#160;Wov, našel jsem <A href="http://mobil.idnes.cz/publicistika/zpravy-publicistika/mobilidnes010112.html" target=_blank>super fotku</A>, kde já podepisuju smlouvu s Mafrou a Vreco si ji pročítá :)</p>

<p>
Suma sumárum <STRONG>na jeden použitý design Mobil serveru připadá jeden nepoužitý a nesčetně modifikací</STRONG>... Tož asi tolik ku změnám designů...</p>
