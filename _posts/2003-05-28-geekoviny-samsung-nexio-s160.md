---
ID: 323
title: 'Geekoviny: Samsung Nexio S160'
author: Patrick Zandl
post_excerpt: ""
layout: post
oldlink: >
  https://www.marigold.cz/item/geekoviny-samsung-nexio-s160
published: true
post_date: 2003-05-28 08:59:00
---
<p>
Delší dobu jsem kašlal na svoji oblíbenou rubriku geekoviny, ale bylo to proto, že jsem <IMG height=147 alt="Samsung Nexio S160" src="/wp-content/uploads/samsungnexios160.jpg" width=200 align=right border=1>nenašel nic, co by mne tak zaujalo. Ale ta doba je pryč, přišel Samsung Nexio S160 a všechny ostatní PDA jsou pro mne zapomenuta. Ostatně, vizte obrázek - už to provedení nového samsungáckého PDA jasně říká, že to nebude ořezávátko. </p>

<p>
Tak především má tenhle zázrak Intel PXA250 400MHz procesor a WinCE .NET 4.1, což je důležité ale není to tak inovativní. Výborný nápad je ale <STRONG>klávesnička, kterou můžete vyklopit</STRONG> a pak Nexio vypadá jako notebook, jenže má displej 5 palců 800x480 bodů. Samozřejmě barevný a samozřejmě se zobrazované věci naklopí o 90 stupnů, aby se to dalo číst. Integrovaný VGA port (nutno dokoupit dongle), váha 250 gramů a kdyby to nemělo WiFi, ani bych se to snad neodvážil zmínit. Má. Taky má CF II slot. </p>

<p>
Horší je to s cenou. <STRONG>1250 USD není málo</STRONG> a dolar by musel ještě hodně klesat, abych si to koupil. Nicméně se o tom sní hezky... Pokud byste si to chtěli koupit, <A href="http://www.dynamism.com/nexio/index.shtml" target=_blank>můžete zde </A>a pak mi to na dva dny půjčíte, ano? Podle <A href="http://www.palmare.cz/palmareport/palmareport1124021125.html" target=_blank>Ivana Trnečky </A>se <STRONG>nějaká verze Nexia dostane i do Evropy</STRONG>. </p>
