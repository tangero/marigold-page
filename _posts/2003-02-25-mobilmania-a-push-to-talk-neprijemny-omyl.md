---
ID: 120
title: 'MobilMania a&nbsp;Push to talk &#8211; nepříjemný omyl&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mobilmania-a-push-to-talk-neprijemny-omyl
published: true
post_date: 2003-02-25 23:20:00
---
Zabrousil jsem na server <STRONG>MobilMania a nestíhal jsem se divit, co tam Martin Zikmund vymyslel</STRONG>. <A href="http://www.mobilmania.cz/Profi/AR.asp?ARI=104296" target=_blank>Článek o technologii Push to talk</A> by mohl být zajímavý, kdyby si nespletl výraz push z "tlačení obsahu směrem k uživateli" s výrazem push jakožto stisknutí. Push to talk (zkráceně PTT) má český ekvivalent <EM><STRONG>"Stiskni a mluv"</STRONG></EM> - čili tato technologie slouží k tomu, abyste na vysílačce (nebo v tomto případě telefonu) stiskli tlačítko a okamžitě bez čekání na sestavení hovoru mluvili k skupině lidí nebo jednotlivci. PTT v GPRS síti (ani na vysílačkách) samozřejmě nemá nic společného s fullduplexem, možností najednou hovořit a slyšet - je to simplexní komunikace, kdy buďto hovoříte nebo posloucháte ale rozhodně ne obojí najednou. A už vůbec to nemá nic společného s tlačením wapových stránek nebo MMS na mobil. Celý článek tak obsahuje jedinou pravdivou informaci a to skutečnosti, že o PTT v GPRS se dohodli Nokia, Ericsson a Siemens, že ji vyvinou a prosadí jednotně. Na druhou stranu článek obdivuji. Je dost dlouhý (není to zpráva na tři řádky) a v podstatě celý vybájený. To muselo dát víc práce, než nastudovat PTT in GPRS nwrk :)