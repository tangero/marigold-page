---
ID: 505
title: 'RSS na mobil via IMAP. Skype &#8211; P2P telefonování. Zony bez videotelefonů. PTT je zase blíž.'
author: Patrick Zandl
post_excerpt: ""
layout: post
oldlink: >
  https://www.marigold.cz/item/rss-na-mobil-via-imap-skype-p2p-telefonovani-zony-bez-videotelefonu-ptt-je-zase-bliz
published: true
post_date: 2003-09-15 09:28:00
---
<p>
Hledal jsem, zda existuje nějaký middlet pro mobilní telefony umožňující <STRONG>odebírání RSS zpráv na mobilní telefony</STRONG>. A nakonec jsem jedno řešení našel a vůbec nepotřebuje middlety. Stačí mu, aby váš mobilní telefon uměl vybírat emaily skrze IMAP protokol. Služba se jmenuje <A href="http://rss.blogstreet.com/" target=_blank>Info Agregator </A>a vytvoří vám IMAP schránku, do které bude doručovat RSS zprávy. Vy si je už jen natáhnete do svého mobilu, kdy budete chtít. Jak prosté&#160;a hezké, zájemcům o čtení mnoha serverů z mobilu (včetně Marigolda) doporučuji).</p>

<p>
Mezi internetovou telefonii dorazil fenomén peer to peer sítí. Program <STRONG>Skype funguje jako telefonní P2P program</STRONG> a protože jej vytvořili lidé od Kazaa, opravdu i funguje a funguje velmi hezky. Projde prakticky skrze jakýkoliv firewall a omezení, vystačí s docela malým pásmem a hlas přenásí na velmi slušné úrovni. Trochu připomíná ICQ, dokonce má i textové zprávy mezi uživateli, ale jinak je to čistě telefonní program. Zdarma. Zdroj: <A href="http://www.skype.com/" target=_blank>Skype</A>.</p>

<p>
Firma Sensura údajně vyvinula technologii umožňující vytvořit zóny, kde <STRONG>nebude možno používat videokamery vestavěné do telefonu</STRONG>. Technologie údajně šíří nějaký signál, díky němuž budou kamery nefunkční. Jaký netuším a ani mne nenapadá... Podrobnosti o této technologii nejsou známy, ale všichni jsou happy, jak to pozdvihne morálku na koupalištích atd. Za rok po této technologii neštěkne pes... Zdroj: <A href="http://www.channelminds.com/article.php3?id_article=1040" target=_blank>ChannelMinds</A>.</p>

<p>
<STRONG>Technologie Push to talk (PTT)</STRONG> je zase o něco blíže nasazení v mobilním světě. Ericsson, Motorola, Nokia a Siemens oznámili vytvoření specifikace Push to talk over Cellular (PoC) na bázi IP multimedia subsystému. Tzn je tato specifikace určena již pro 3G sítě, na GSM zřejmě nic nezbude. PTT technologie je technologie okamžitého sestavení spojení po stisku klíčovacího tlačítka na vysílačce/telefonu - okamžitě se sestaví hovor s vybranou skupinou či jednotlivcem. Používá se pro krátké hlasové zprávy a jde o jednosměrný hovor - přijímající strana může jen poslouchat. Díky PoC by mohlo PTT fungovat na 3G telefonech celosvětově jako další a tentokráte zajímavá služba 3G sítí.</p>
