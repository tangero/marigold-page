---
ID: 1153
title: Linksys WRE54G Wireless-G Range Expander
author: Patrick Zandl
post_excerpt: ""
layout: post
oldlink: >
  https://www.marigold.cz/item/linksys-wre54g-wireless-g-range-expander
published: true
post_date: 2004-06-21 08:36:23
---
<p>
<strong>Linksys</strong> přišel s dalším výrobkem - jmenuje se <strong>WRE54G</strong> a firma jej označuje jako &quot;Range Expander&quot; - zvětšovač dosahu. Chvíli jsem si myslel, že jde o další zesilovač WiFi signálu (v některých zemích povolený), protože Linksys právě nedávno svůj poslední výrobek &quot;Signal Booster&quot; stáhl z nabídky, jenže v tomto případě jde o opakovač na bázi čipové sady Broadcom BCM4712.</p>
<div class="leftbox"><img src="/wp-content/uploads/20040621-linksys-wre54g.jpg" alt="Linksys WRE54G" width="170" height="201" /></div><p>
Opakovač je založen na funkci WDS a Linksys deklaruje, že funguje s jeho 54G produkty, tedy nikoliv se staršími zařízeními Béčkové řady. Cena zařízení je 76 USD. Zdroj: <a href="http://www.linksys.com/products/product.asp?grid=33&#038;scid=38&#038;prid=629">stránky Linksys</a>.</p>
<p>
Nyní je třeba říci, že smysl této nabídky pro zákazníka mi poněkud uniká. WDS dnes obsahuje celá řada výrobků a pokud sáhnete například po levných ASUS přístupových bodech, dostanete více muziky včetně toho WDS za stejné peníze, ne-li méně. Prostudoval jsme specifikaci a WRE54G by mi přišel zajímavý, kdyby měl citelně nižší odběr, autonomní napájení, PoE nebo něco, co by jeho použití bez napájení usnadnilo a jeho existenci ospravedlnilo. Ale nic jsem nenašel. Takže to vypadá na takový Linksys výkřik pro ty, kdož si musí kupovat výhradně jeho výrobky...</p>
