---
ID: 1520
title: 'Redakční systém pro Marigolda – ten nový a&nbsp;starý'
author: Patrick Zandl
post_excerpt: ""
layout: post
oldlink: >
  https://www.marigold.cz/item/redakcni-system-pro-marigolda-ten-novy-a-stary
published: true
post_date: 2005-02-10 12:56:55
---
<p>Jelikož jsem na téma důvodů přechodu Marigolda z Blog:CMS dostal řadu dotazů jak v komentářích, tak emailem a nakonec i oklikou přes jiné, tak bych to rád uvedl na pravou míru, ač se mi do toho nechce více a bolestivě patlat. <br /><br />Čtvrteční schůzka několika lidí včetně Radka Hulána v Zanzibaru měla webovou dohru, kdy Radek v neděli na webu publikoval článek, kde "skandálně odhaloval", jaký jsem já (a Tomáš Kapler – noname) vyžírkové, kteří tyjí z jeho práce a nic pro něj nedělají (Radek článek smazal a už není ani v google cache). Měl jsem zcela jiný dojem, než Radek, dal jsem to taky najevo jemu i do komentářů, diskuse nebrala smysluplného konce. Jako volové jsme vypadali oba dva – já navíc jako vůl překvapený, který nechápe, co se stalo. <br /><br />Radkovi jsem napsal, že pro klid duše nás obou tedy do dvou měsíců přesunu Marigolda z Blog:CMS a zcela tak opustím jeho práci a abych vyrovnal jakýkoliv byť pomyslný dluh, dodal jsem mu dva routery, které chtěl – nic na to neřekl, což u něj může znamenat cokoliv. Tím to pro mne končí. Nemyslím si, že bych se k Radkovi a jeho práci kdy zachoval nečestně, vyžíračsky, jenže nemám chuť ani čas se o tom věčně dohadovat a utápět svůj čas ve sporech beze smyslu a s člověkem, jehož způsob myšlení je mi (jak se ukázalo), na hony vzdálen. Zaplatil jsem si tak vývoj pluginu, který jsem chtěl a který zůstává open source, takže doufám, že si ho uživatelé Blog:CMS a Nucleusu užijí ve zdraví a ku své spokojenosti jako můj příspěvek. &nbsp;<br /><br />Redakčních systémů, na kterých může Marigold běžet, je samozřejmě celá řada, některé lepší, některé horší. Chci, aby Marigold byl více založený na diskusích, chci také systém jednoduchý, aby se dal používat z různých prohlížečů a rychle se natahoval. Hodilo by se mi přidávání článků emailem, ale už jsem sehnal dva programátory v Rumunsku, kteří tvrdí, že za únosné sumy v eurounijní měně tohle dodělají do jakéhokoliv systému. <br /><br />Prošel jsem řadu systémů, které se nabízí na <a href="http://www.opensourcecms.com/" >OpenSourceCMS</a> a je tu řada žhavých kandidátů – weblogové systémy jsem vyřadil, protože přeci jen na moje hračičkovství jsou už málo obsáhlé. Potřebuji generovat dynamický obsah, některé systémy jsou dělané spíše na firemní stránky, než zpravodajsky stavěné weby (Typo3 mi tak přišlo). Ve hře jsou systémy jako <b>Drupal, AngelineCMS, Mambo, PostNuke a PHPNuke</b>. Uvidíme, zatím zkoumám, protože bych rád, abych nemusel měnit URL a aby se mi podařilo překonvertovat komentáře – ty už bych znovu nerad ztrácel. S konverzí dat zřejmě také mnoho problémů nebude, protože ti Rumuni tomu na rozdíl ode mne rozumějí a umí udělat. <br /><br />Mám na celou věc trochu jiný názor, než Rony. Možná je pro nějaký redakční systém čest, že si jej vybere Marigold a ten systém to bez problémů ustojí (přeci jen půl milionu zobrazených stran za leden je na weblog i menší CMS systémy hodně) – jenže je mi milejší na tohle nevsázet. Na webech jako je <a href="http://cgi.resourceindex.com">CGI Resources</a> nebo <a href="http://www.codelance.com/">CodeLance</a> je hromada inzerátů programátorských šikulů , kteří udělají, co je potřeba, za rozumné ceny a s tím, že je zaplaceno a jste vyrovnáni. Člověku to ušetří nepříjemná překvapení. (<span style="FONT-STYLE: italic">A taky docení lidi jako je Arthur Dent a jeho Bloguje).</span><br /><br />Pravdu má samozřejmě i Noname, když říká, že mohu používat <a href="http://www.nucleus.org">Nucleus</a>, bratra Blog:CMS nebo si vytvořit klon. Nechce se mi to, nemám proč – rád se naučím s něčím novým, použiju starý design Marigolda, který jsem vyvinul v Genesis a rád si všechno přiohnu po svém. Nucleus i Blog:CMS mi nevyhovují svým systémem změny vzhledu, které způsobují, že se mi nedaří dělat vlastní úpravy designu a rozvíjet věci, které bych chtěl, na moje potřeby je to už příliš neflexibilní a jednoduché. Za normálních okolností se s tím dá žít, v tomto případě je to ale jen další závaží na misce vah. <br /><br />O pokusech s novými systémy a názory na ně budu samozřejmě informovat, vypadá to, že nejsem sám, kdo se rozhlíží. </p>

<p><strong>Update: jelikoz diskuse uz ujela nekam, kam neni treba, aby ujela, tak jsem ji stopnul...</strong>
</p>
