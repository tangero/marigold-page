---
ID: 1294
title: 'Story o&nbsp;sousedských sítích (8.)'
author: Michal Krsek
post_excerpt: ""
layout: post
oldlink: >
  https://www.marigold.cz/item/story-o-sousedskych-sitich-8
published: true
post_date: 2004-09-02 14:29:11
---
	<p>
Po neúspěšném boji s AP ORINOCO AP1000, nulové úspěšnosti něco vygooglovat, a nulové odezvě ve fóru jsem toto AP zavrhl, odložil do igelitové tašky (kde už jeden kus spinkal) a jal se přemýšlet o novém bezdrátovém směrovači. Vyhlédl jsem si <a href="http://www.linksys.com/products/product.asp?grid=33&amp;scid=35&amp;prid=544">Linksys BEFW11S4</a>, který bohužel žádný ze mnou oslovených dodavatelů neměl skladem. Totéž šlo konstatovat o <a href="http://www.linksys.com/products/product.asp?grid=33&amp;scid=35&amp;prid=601">Linksysu WRT54G</a>. Po chvíli koumání nad tím, zda e-shopy, kde nakupuji, jsou skutečně ty pravé (asi nejsou) jsem se rozhodl pro <a href="http://www.ovislink.com/newovislink/Products/Wireless/ACCESS4port/WR400.asp">OvisLink 802.11b WL-1184AR</a>. Krabička sice umí pouze RIPv1 (který je v mé situaci nepoužitelný, neboť pro WLAN mám síť /26), ale to vyřeším statickým zadáním směrovací cesty. V každém případě krabička funguje a to je hlavní.</p>
<p>
Večer jsem přijel do lokality dvě s pevným přesvědčením, že zprovozním celý systém. Za tím účelem jsem měl další kus antenních kabelů, nějaké konektory N, RSMA-N propojovací kablíky, směrovač, výše uvedenou krabičku a jednu všesměrovou anténu (jedna už byla na místě).  Anténu pro konektivitu u bazénu mi přivezou z lokality tři až dnes.</p>
<p>
Poté, co jsme dělali jeden N konektor přes půl hodiny (a to mají být ty jednodušší), bylo mi jasné, že k oživení ten den nedojde. Nakonec jsme po osmé hodině zaměřili jeden sousední bd CZFree.Net a druhou anténu jsme alespoň připevnili na stožárek - bohužel jí budeme muset otočit, neb tamní provozovatel používá jinou než defaultní polarizaci. To, že už byla fakt zima, jsem zjistil až ráno a to náběhem na chřipku. </p>
<p>
  </p>
