---
ID: 142
author: Patrick Zandl
layout: post
oldlink: 'https://www.marigold.cz/item/takove-osobni-oskarte-hapruje-gprs-a-gsm-alarm-do-auta

  '
post_date: 2003-03-05 08:46:00
post_excerpt: ''
published: true
summary_points:
- Autor vyřešil peskování za počítač pomocí mobilního přístupu k práci.
- Oskarta GPRS se ukázala jako nespolehlivá alternativa k tarifnímu GPRS.
- Autor hledá GSM pager pro lokalizaci polohy auta kvůli krádežím.
- Zajímají ho osobní zkušenosti s lokalizačními zařízeními do auta.
title: "Takové osobní: Oskartě hapruje GPRS a GSM alarm do auta"
---

<p>
Abych nebyl doma pořád peskován, že neustále sedím u počítače, vyřešil jsem kdysi situaci nedávno: nakonfiguroval jsem si Nokia 7650 pro vyzdvihánáví pošty a do WAPu jsem předělal nějaké statistiky a administraci Marigolda a pracovních věcí, které s oblibou sleduji. Takže už nepracuju na počítači, ale Dita jen zabručí "zase si esemeskuješ" a já vyřizuji, co je potřeba. Strašně mazané. Nicméně to obnáší mít v telefonu GPRS kartu, abych se za účty doplatil a T-Mobile s měsíčním paušálem za GPRS jsem zamítl. Nakonec vyhrála Oskarta, protože cenu nabízí podstatně nižší bez paušálu. Jenže poslední dva dny mi na Lukách GPRS na Oskartě nejede - ikonka GPRS bliká jak zběsilá, ale nespojí se a nespojí. Obecně jsem si povšiml, že <STRONG>GPRS na Oskartě zlobí častěji, než tarifní GPRS </STRONG>- takže jsem chtěl varovat, abyste na něj nespoléhali. </p>

<p>
Další problém: při množícím se množství krádeží jsem se rozhodl <STRONG>vybavit auto lokalizací polohy.</STRONG> A samozřejmě jsem si řekl, že nejlepší bude dát tam nějaký GSM pager s T-Mobile Lokátorem. Jenže jaké šikovné zařízení vybrat, když na trhu jsou desítky výrobků v ceně od pěti do padesáti tisíc? Pokud někdo máte nějaký tip, klidně mi ho pište emailem na <A href="mailto:marigold@marigold.cz">marigold@marigold.cz</A> nebo pro všechny do diskuse - zajímají mne osobní zkušenosti a řešení. Myslím, že to bude zajímavé i pro ostatní - je to užitečná věc a auto, které bychom neradi viděli v Polsku či na Ukrajině, máme asi skoro všichni...</p>