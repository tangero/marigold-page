---
ID: 266
author: Patrick Zandl
layout: post
oldlink: 'https://www.marigold.cz/item/vysledky-oskara-a-tiw-za-prvni-ctvrtleti-2003

  '
post_date: 2003-05-04 18:26:00
post_excerpt: ''
published: true
summary_points:
- Oskar získal 90 800 zákazníků v 1Q/2003, celkem jich má 1 270 600.
- procent nových Oskar zákazníků v 1Q/2003 si vybralo tarif.
- Český Mobil dluží TIW 493,3 mil USD z celkového dluhu 1 mld USD.
- TIW se zlepšují výsledky, analytici věří v překonání dluhů.
title: Výsledky Oskara a TIW za první čtvrtletí 2003
---

<p>
TIW reportoval svoje kvartální výsledky za první část roku 2003. V prvé řadě se tedy podíváme na výsledky Českého Mobilu / Oskara za 1Q/2003. Především gratuluji k zisku domény oskar.cz (i když za ty peníze...). </p>

<p>
Oskar <STRONG>přidal za první tři měsíce roku 2003 celkem 90 800 zákazníků</STRONG> a dostal se na číslo 1 270 600 uživatelů, což je nárůst 29 procent oproti konci roku 2002. Firma se soustředila na tarifní zákazníky a tak hlásí, že <STRONG>83 procent z nově získaných klientů má tarif</STRONG>. Za 1Q/2003 to dělá 75 300 zákazníků.</p>

<p>
Firma tím také <STRONG>zlepšila poměr prepaid a postpaid zákazníků</STRONG>. Zatímco k 31.4.2002 se pohyboval poměr kolem 73/27 ve prospěch prepaid, nyní spoklesl podíl prepaid až na 61/39 zákazníků. Zajímavé je, že Oskar aktivoval v 1Q/2003 méně zákazníků, než v 1Q/2002 - tehdy to bylo 128 700 zákazníků. Přesto Oskar zvýšil svůj tržní podíl z 13 % na 14 % (změna v oblasti statistické chyby) - čili trh přestává růst. Penetrace se v 1Q/2003 zvýšila na 86% oproti 73% v 1Q/2002.</p>

<p>
Výnosy ze služeb Oskar meziročně zvýšil o 78 procent a to na 76,3 mil USD, EBIDTA se dostala na 17,3 mil USD oproti 0,9 mil USD za stejné období loňského roku.</p>

<p>
<STRONG>Český Mobil se na dluzích TIW (celkem 1 mld USD) podílí 493,3 mil USD.</STRONG> Zajímavý je také desetiprocentní meziroční pokles takzvaného SGA ukazatele, tedy nákladů na prodej, administrativu a ostatní. Zatímco vloni šlo o 39 %, letos je to 29% - to se významně podílí na zvyšování ziskovosti. </p>

<p>
<STRONG>TIW: přežije či nepřežije?</STRONG> Zlepšující se výsledky TIW dávají naději analytikům, že firma se z problémů s dluhy vyhrabe. Rumunský MobiFon vyplatil svému akcionáři dividendu 60 mil USD, prodaly se brazilské aktivity, firma má zaplatit do prosince 172 milionů v půjčkách, které v té době vyprší. Zatím to vypadá, že na ně peníze sežene, ostatně kurz akcií TIW poskočil na Nasdaqu z 0.36 USD na 0.48 USD. Můj odhad: akcie ještě budou posilovat, zejména pokud pololetní výsledky budou vypadat dobře a firma sežene další peníze, tak akcie ještě na 60 centů poskočí. </p>