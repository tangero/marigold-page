---
ID: 542
author: Patrick Zandl
layout: post
oldlink: 'https://www.marigold.cz/item/teledrobky-mms-na-pevnou-linku-ser-odlozil-prodej-3g-telefonu-motorola-bude-mit-malo-fotomobilu-gallileo-a-dalsi

  '
post_date: 2003-10-01 08:49:00
post_excerpt: ''
published: true
summary_points:
- LogicaCMG implementuje řešení pro přenos MMS na pevné linky v Německu.
- Milan Sameš, dříve Nokia, se stává obchodním šéfem Logica v Česku.
- Sony Ericsson odložil uvedení 3G terminálů na začátek roku 2004.
- Indie a Izrael se hodlají připojit k evropskému navigačnímu systému Galileo.
title: "'Teledrobky: MMS na pevnou linku, SEr odložil prodej 3G telefonů, Motorola"
  bude mít málo fotomobilů, Gallileo a&nbsp;další&#8230;'
---

<p>
LogicaCMG vyvinula <STRONG>řešení přenosu MMS zpráv na pevné linky</STRONG> a implementuje ho v Německu pro firmu Itenos, dceřinku Deutsche Telekomu. MMS zprávy tak bude možno doručovat na pevné linky v případě, že si člověk dokoupí speciální zařízení. Podle Itenosu bude zájem zejména o odběr MMS zpravodajství. Moc tomu nevěřím, aby takový MMS terminál měl smysl, bude muset být relativně dobrý (barevný displej, paměť) a tedy ne moc laciný. A koupí si ho někdo místo novin? Inu, pokus jak oživit pevné linky. Zdroj: <A href="http://www.cellular-news.com/story/9788.shtml" target=_blank>Cellular-News</A>.</p>

<p>
<STRONG>Milan Sameš, dříve Nokia</STRONG>, dnes nastupuje na místo obchodního šéfa české pobočky firmy Logica. </p>

<p>
<STRONG>Sony Ericsson odložil uvedení 3G terminálů</STRONG> na začátek roku 2004. Původně tvrdil, že to stihne do konce roku, nyní tvrdí, že musí udělat více testů, aby telefon byl kvalitní. Kvůli tomu se potácely nahoru a dolu&#160;i akcie Nokia, protože analytici se nemohli rozhodnout, zda to znamená, že Nokia prodá více mobilů díky svému náskoku, nebo zda své mobily netestovala dostatečně a také bude mít zdržení, případně jí je operátoři budou házet na hlavu. </p>

<p>
<STRONG>Motorola zase nemá dostatek videokamer pro své mobily</STRONG>. I její akcie na to citlivě reagovaly, protože trh je přesvědčen, že před vánoci se budou prodávat hlavně telefony s foťákem. A Motorola jich prý bude mít nedostatek. </p>

<p>
K Evropskému navigačnímu systému <STRONG>Gallileo se hodlá připojit i Indie a Izrael.</STRONG> Po prohlášení Číny, že Gallileo podpoří a bude používat, jsou to další kladné ohlasy. Ani u jednoho státu není co se divit: USA mají zatím v satelitní navigaci monopol a zejména Číně to nejde pod fousy. Zdroj: <A href="http://news.ft.com/servlet/ContentServer?pagename=FT.com/StoryFT/FullStory&amp;c=StoryFT&amp;cid=1059480102081" target=_blank>FT</A>. </p>

<p>
Japonské <STRONG>NTT DoCoMo licencuje Symbian</STRONG> pro své 3G telefony Foma. Licence není exklusivní, ale s Microsoftem zatím žádnou NTT neuzavřelo, takže je to bráno jako velké body pro Symbian. Zdroj: <A href="http://www.thefeature.com/article?articleid=100102" target=_blank>The Future</A>. </p>

<p>
Toto je prý <A href="http://home.powertech.no/pervo/bromweb/nokia2.htm" target=_blank>první galerie</A> <STRONG>uměleckých fotografií vytvořených fotoaparátem zabudovaným do mobilu, konkrétně Nokia 7650</STRONG>. Jestli to nafotil mobilem, tak je to opravdu dobré!</p>