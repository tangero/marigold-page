---
ID: 472
author: Patrick Zandl
layout: post
oldlink: 'https://www.marigold.cz/item/slogany-oskar-je-to-ve-vas

  '
post_date: 2003-09-02 07:50:00
post_excerpt: ''
published: true
summary_points:
- Oskar registroval nový slogan "Oskar. Je to ve vás." pro svou mobilní síť.
- Paegas používal slogan "Paegas. Snadné spojení pro každého" jako odpověď Eurotelu.
- T-Mobile představil nové tarify, které ale nenabídly očekávané inovace.
- T-Mobile ztrácí atraktivitu kvůli vyšším cenám a srovnatelné kvalitě s konkurencí.
title: Slogany -  Oskar. Je to ve vás.
---

<p>
Nový slogan pro svoji mobilní síť Oskar si registrovala společnost Český Mobil. A tak se zřejmě brzy budeme setkávat s reklamním sloganem <STRONG>Oskar. Je to ve vás.</STRONG> </p>

<p>
Slogany mobilních sítí u nás mají docela pikantní historii.<STRONG> Paegas původně používal slogan</STRONG> <EM>Paegas. Snadné spojení pro každého</EM>, čímž trochu kontroval Eurotel sloganu <EM>Vždy s vámi</EM>. Jenže Eurotel si v roce 2001 zaregistroval slogan <EM>Více ze života.</EM> Ne že by to byl špatný slogan, jen jeho anglický překlad <EM>Get more out of life</EM> se snažil celosvětově používat T-Mobile a jeho česká větev dokonce i chvíli doufala, že bude moci používat český překlad. Přes určitá jednání k dohodě nedošlo a T-Mobile se nakonec musel smířit se sloganem <STRONG>Žij naplno</STRONG>, pokud chtěl zůstat u češtiny. </p>

<p>
T-Mobile včera <A href="http://mobil.idnes.cz/mobilni_komunikace/operatori/sluzby/sluzby_tmobile/novetarify030902.html" target=_blank>představil nové tarify</A>. Možná jsem čekal větší zázrak, než předplacenou kartu Twist Home pro dálněvýchodní volání cizinců z asijských a bývalých sovětských zemí. Zlé jazyky tvrdí, že karta původně měla jmenovat Twist New Home:) Ani tarif Student mne neosloví, zato jsem možná naivně čekal převod volných minut do příštího měsíce nebo alespoň nějaký balík dat pro GPRS v základní ceně dražších paušálů. Snad jen Víkend+ by byl zajímavý, jenže padesát haléřů pro volání do vlastní sítě o víkendu v době, kdy většina přátel přešla na Oskara kvůli ceně nebo na Eurotel kvůli kvalitě, mne také neosloví. </p>

<p>
T-Mobile pro mne stále atraktivitou svojí nabídky visí ve vakuu. Ceny vyšší než Oskar, kvalita stejná. Dosud mne držely u T-Mobile MMS zprávy a e-banking, jenže například Cinetik jede celý na Oskarovi. Pořád přemýšlím, co mne u Paegasu (promiňte, T-Mobile) drží jiného, než nostalgie. Nemohu si vzpomenout. Nabídka obou jeho konkurentů je atraktivnější - u Eurotelu mobilní data za paušál, u Oskara levné hlasové služby. Však za těch pár bonus bodů, co jsem nahromadil se svými nemalými účty za necelý rok, si nekoupím ani výměnu SIM karty tak, abych mohl používat dvě banky na kartě. A aby dilema bylo ještě horší, Oskar má dnes představovat nové služby :)</p>

<p>
<BR>&#160;</p>