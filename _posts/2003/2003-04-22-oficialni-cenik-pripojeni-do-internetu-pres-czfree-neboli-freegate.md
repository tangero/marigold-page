---
ID: 247
author: Patrick Zandl
layout: post
oldlink: 'https://www.marigold.cz/item/oficialni-cenik-pripojeni-do-internetu-pres-czfree-neboli-freegate

  '
post_date: 2003-04-22 08:47:00
post_excerpt: ''
published: true
summary_points:
- CzFree Net zajišťuje zdarma přenos dat mezi uživateli, internetový přístup je placený.
- FreeGate nabízí free konektivitu 32 Kbps nodům, studentům a vývojářům CzFree.
- Vyšší rychlosti FreeGate jsou dražší než nabídky UPC nebo Tesmedia.
- FreeGate má web internet.czfree.net, kde je nutná nová registrace.
title: '&#8222;Oficiální&#8220; ceník připojení do internetu přes CzFree &#8211; neboli
  FreeGate'
---

<p>
CzFree Net je broadband síť, praví se v jejím popisu. Z toho vyplývá, že řešení přístupu do "normálních" sítí jako internet, jest tu řešeno separátně - czfree se stará o přenos dat mezi sebou a to je zdarma. Na vstup do internetu jsou takzvané internetové gatewaye. Ty jsou ovšem placené - a protože CzFree samo o sobě nenabízí mnoho zajímavého obsahu, je o ně zájem. Až dosud se dohadování o tom, kde a jak se dostanete do internetu řešilo ad hoc, nyní jsou tu ale oficiální stránky FreeGate vytvořené přímo Deu (ta gate, ne stránky, ty dělal Carlos).</p>

<p>
Proč se FreeGate jmenuje zrovna free, to nevím - free konektivitu 32 Kbps nabízí pouze přípojným bodům, tedy nodům, studentům všech typů škol a aktivním vývojářům CzFree (dobrá stimulace!). Ostatní již platí - ceny jsou vcelku mírné za nízké rychlosti: 64 Kbps sdílená linka stojí 300 Kč (nižší rychlost bych ani neuvažoval). Vzhledem k tomu, jak ostentativně rozděluje FreeGate nabídku na provoz v rámci NIXu a do zahraničí, bych se trochu obával konektivity do zahraničí, IMHO tam Transgas.net udělal ostrou smluvní hranici a FreeGate musí zahraniční konektivitu platit zvláště.</p>

<p>
<STRONG>Horší je to v porovnání s jinými nabídkami na větší rychlosti</STRONG> - za 256 Kbps linku zaplatíte 1100 Kč a za 384 Kbps linku 1600 Kč - a to s tou "sdilenou zahraniční konektivitou". Asi vám neuniklo, že se vyplatí spíše investovat do UPC nebo Tesmedia, kteří nabízejí za podobnou cenu podobnou rychlost a přitom u UPC je agragace pouze 1:12, zatímco na CzFree ve sdíleném pásmu může být těžko nějaká garance rychlosti a stability (čímž neříkám, že kabelové modemy nepadají!)</p>

<p>
Pokud se sami chcete podívat na nabídku FreeGate, najdete ji na zajímavé adrese <A href="http://internet.czfree.net/">http://internet.czfree.net/</A>&#160;- a musíte se znovu registrovat (pozor, formulář chce vyplnit všechno, ach jo). Na CzFree se také objevilo diskusní fórum, kde se lidé ptají, zda mohou mít také nabídky svých gateway v doméně czfree - a Deu říká, že je to jen přechodně. <A href="http://www.czfree.net/forum/showthread.php?s=&amp;threadid=3781" target=_blank>Fórum je zde</A>. </p>

<p>
Nu, zajímalo by mne, <STRONG>kolik provozu je opravdu jen v rámci CzFree Netu a kolik uživatelů CzFree chce připojení do internetu</STRONG>...jen tak na okraj, jdu dělat presentaci Marigoldích přípojných bodů, abyste věděli, kde se můžete připojit. Škoda jen, že připojení přes Marigolda je stále zadarmo, asi to taky budu muset změnit a přejmenovat to na FreeMarigold :)</p>