---
ID: 672
author: Patrick Zandl
layout: post
oldlink: 'https://www.marigold.cz/item/marigoldi-vanocni-darek-pro-webshopy-s-wifi-technikou-reklamni-petistovka-kazdemu

  '
post_date: 2003-11-17 21:49:00
post_excerpt: ''
published: true
summary_points:
- Marigold nabízí 500 Kč kredit na inzerci WiFi shopům za slevu pro zákazníky.
- Sleva pro zákazníky z Marigoldu musí být minimálně jedno procento.
- Kredit získáte registrací, zasláním emailu s údaji o shopu a slevě.
- Nabídka platí do odvolání a pouze pro WiFi techniku/služby.
title: 'Marigoldí vánoční dárek pro webshopy s&nbsp;WiFi technikou: reklamní pětistovka
  každému'
---

<p>
Od té doby, co jsem naprogramoval reklamní modul pro textovou inzerci na Marigoldovi, jsem jeho jediným uživatelem a nemám rád, když takové hezké dílko leží ladem.&#160;Když jsem o tom tak přemýšlel, rozhodl jsem se pro malý vánoční dárek: <STRONG>každý WiFi shop, který nabídne slevu pro zákazníky přišlé z Marigolda, dostane kredit 500 Kč na onu textovou inzerci na Marigoldovi</STRONG> (za tu cenu přijde až 100 návštěvníků/zákazníků). Bez dalších podmínek - nemusí si nic kupovat, může ji vypotřebovat a už tu nikdy nic neinzerovat, není to žádný <EM>"bonus po proinzerování půl milionu Kč"</EM>&#160;prostě je to pětikilo výměnou za slevu pro zákazníky z koncové ceny. Stejně ji na webshopu dává každý každému, jsou vánoce, tak nějak lidi ten váš webshop nalákat musí.</p>

<p>
Nechci dávat žádnou podmínku, jaká ta sleva má být, samozřejmě bych nerad, aby tu někdo nabízel slevu 0,01%, takže řekněme, že to musí být alespoň jedno procento. Také chápu, že se kvůli tomu nikdo neposadí na zadek a nepůjdu přeprogramovávat webshop systém, čili je přípustné, aby se ta sleva inkasovala uvedením slova Marigold (nebo jiného) do poznámky při objednávce a tím se nakonec z faktury odečte slíbená sleva, jen je potřeba, aby to zákazník věděl a bylo to pregnantně vysvětleno. </p>

<p>
<STRONG>Nyní drobné instrukce, jak toho pětikila kreditu&#160;dosáhnout:</STRONG> je potřeba registrovat se v rubrice <A href="/reklama">Reklama na Marigoldovi</A> vpravo v menu. Klidně si už zadejte i kampaň - následně mi pošlete email na cokoliv&#160;@marigold.cz a napište mi své uživatelské jméno, URL toho shopu a jakou slevu poskytnete. Já následně připíšu pětistovku kreditu a vy si můžete inzerovat po libosti. S inzercí se to má tak: je textová, je omezená délkou a platí se za každé kliknutí na reklamu - tedy se platí za zákazníka. Minimální suma je 5 Kč, při ní reklama přinese alespoň 100 klientů. Jenže místo je jen pro dva zobrazující se inzeráty a zobrazují se ty dva nejdražší, protože si může každý inzerent zvolit, kolik korun chce zaplatit za jedno kliknutí. Čili konkurent může nabídnout více, jeho reklama dříve vyběhne atd... </p>

<p>
<STRONG>Závěrečné poznámky:</STRONG> nabídka platí do odvolání ergo do zahlcení systému - Marigold je maličký server s nízkou návštěvností, takže zase tolik místa na zobrazování té textové inzerce tu není. A nabídka platí <STRONG>jen pro stránky s nabídkou prodeje WiFi techniky či služeb</STRONG>, tedy žádné mobily, žádné prací prášky etc. </p>