---
ID: 693
author: Patrick Zandl
layout: post
oldlink: 'https://www.marigold.cz/item/blogeri-zase-vymysleli-kravinu-hon-na-cernovlasku

  '
post_date: 2003-11-25 12:46:00
post_excerpt: ''
published: true
summary_points:
- Blogeři pořádají "hon" na Černovlásku kvůli mazání kritiky a publikování neověřených
  textů.
- DarkMaster nazval "hon" na Černovlásku "První internetový FlashMob", což autor kritizuje.
- Černovláska má právo mazat příspěvky na svém serveru, ale publikování neověřených
  textů je problematické.
- Filip Rožánek a Kostěj se postavili proti "honu" na Černovlásku, ostatní blogeři
  ho podporují.
title: 'Blogeři zase vymysleli kravinu: hon na Černovlásku'
---

<p>
Někdy přemýšlím, co české blogery pořád bere na tom někoho štvát a pronásledovat a proč to ještě vydávají za recesi typu flashmob. FlashMob na Smíchově nedávno skončil držkovou, budiž, bylo to poprvé a ne všechno se vydaří. Pak někdo ukradl design Piximu, budiž, to neni správné a je to třeba říci &#8211; a hned se organizovala Google bomba. Chvilku jsem přemýšlel, jak za to může Google, když si vysloužil do baráku bombu, než se ukázalo, že to je takový fórek: postup, který způsobí po vyhledání na Google jména toho postiženého, že to jako první našlo článek o tom, že krade design. Budiž, třikráte budiž, krást se nemá. </p>

<p>
No a dneska ve 13 hodin začne hon na <A href="http://www.cernovlaska.cz/" target=_blank>Černovlaska.cz</A>. Černovláska &#8211; Radka Pilná - je nějaká dívčina, občas vystupující na Nově, jestli to dobře chápu, která blogery namíchla tím, že několikrát smazala nějaký kritický příspěvek ze svého blogu a publikovala články co jí přišly emailem, aniž by ověřila autora. DarkMaster, jehož jsem považoval za rozumnějšího, vyhlásil (<A href="http://www.pooh.cz/darkmaster/a.asp?a=2007595&amp;db=" target=_blank>První internetový Flash Mob zahájen</A>)&#160;že dnes v jednu mají lidi chodit na její web a psát tam příspěvky do diskusí, celou akci nazval První internetový FlashMob, takže z normální pitomosti <EM>(nebo taky DDOS útoku na webový server)</EM> udělal vznešenou akci. Dovolil bych si ji nazvat píčovinou na entou, protože nemá nic společného s flashmobem a oproti Google bombě dokonce ani s morálním apelem. </p>

<p>
<STRONG>Černovláska si může na svém serveru mazat co chce, je to její věc</STRONG> (a server), jak přistupuje k diskusím a komentářům čtenářů. <STRONG>Vystavení emailem došlých děl je sice problematičtější</STRONG>, jenže co s tím &#8211; emailem se rozesílá spousta humorných textů, shromažďuje je mnoho serverů a autora určit je velmi problematické, protože se v emailech většinou neposílá. Černovláska, jak jsem tak <A href="http://blog.maly.cz/index.php?adcomm=512&amp;reakce=3126" target=_blank>četl u Artura Denta</A>, odpověděla na upozornění kdo je skutečným autorem, trochu příkřeji, než by měla, nikoliv však sprostě, ale za to svoje dostala v článcích a reakcích. Rozhodně to není důvod pro pořádání honu na Černovlásku a napadání jejího serveru. A nejhorší na tom je, že jediný, kdo se proti celé akci postavil, je Filip Rožánek&#160;v příspěvku <A href="http://blok.rozanek.cz/?p=669&amp;more=1" target=_blank>Dělají české flashmoby buzeranti?. </A>Ostatním se to asi zdá normální.&#160;Pardon, ještě <A href="http://www.bloguje.cz/blogy/kostej/14925_item.php" target=_blank>Kostěj je proti</A>.&#160;Ach jo... </p>