---
ID: 217
author: Patrick Zandl
layout: post
oldlink: 'https://www.marigold.cz/item/s-reditelovanim-telecomu-to-byl-jen-vtip-a-navic-malem-divne-skoncil

  '
post_date: 2003-04-02 11:02:00
post_excerpt: ''
published: true
summary_points:
- Kandidatura na šéfa Telecomu vznikla aprílovým žertem na Mobil.cz od Vreca.
- Novinář volal autorovi textu ohledně kandidatury, autor mu poskytl "komplexní výklad".
- Mobil.cz aprílem o prodeji Eurotelu ovlivnil i analytické firmy a další servery.
- Haló noviny převzaly zprávu o prodeji Eurotelu jako "informaci z otevřených zdrojů".
title: S ředitelováním Telecomu to byl jen vtip a&nbsp;navíc málem divně skončil&#8230;
---

<p>
Pokud jste včera četli Mobil.cz nebo Marigolda, možná jste si té zprávičky o mé kandidatuře na post šéfa Českého Telecomu všimli. Původně to ani nebyl můj vtípek a tím taky začal problém. </p>

<p>
Zprávičku totiž <A href="http://www.mobil.cz/zprava.html?zprava=22035" target=_blank>přidal na Mobil.cz </A>Vreco - asi mu to přišlo dost uvěřitelné a dost vtipné na to, aby to lidi na apríla sbaštili i s navijákem <EM>(v každém případě děkuji za podporu!).</EM> Jenže já o tom nic nevěděl a když mi rozespalému <STRONG>ráno volal nějaký novinář</STRONG> a chtěl ode mne komentovat nějaké kroky v Telecomu, bezelstně jsem mu podal komplexní výklad. Rozloučil se se mnou slovy, že moji kandidaturu podporuje a považuje ji za správnou a že na zítra bude článek. Nejdříve jsem to nechápal a nechal jsem to být, pak mi ale začaly chodit gratulační SMS "k nové funkci" a začal jsem tušit problém. Pak jsem našel zprávu na Mobilu a došlo mi, že ten novinář si fakt myslel, že budu ředitelem Telecomu a že to zítra vyjde v novinách. Jenže mezi tím mi z telefonu vypadla baterka, já jsem na něj neměl číslo a neposlouchal jsem ho, když říkal z jaké je redakce. Nezbývalo, než se modlit, že mu to dojde a že ještě zavolá, protože představa, že to ráno vyjde v novinách, o chvíli později to zveřejní ČTK a pak už to putuje do vlády, která se okamžitě postaví proti tomu. Až potud by to bylo dobré, jenže co kdyby někdo z opozice chtěl dělat opozici a začal to prosazovat jako dobrý nápad a kdo ví, jak by to skončilo. Možná špatně, brrr... </p>

<p>
Ostatně <A href="http://www.mobil.cz/diskuse/gsmhumor/eurotel-nova-april030401.html" target=_blank>Mobil.cz svým </A>telekomunikačně laděným <B>aprílem vyvedl i analytické firmy</B>. Jeho zprávu, že <B>stát uvažuje o prodeji Eurotelu z důvodu získání prostředků na zaplacení arbitráže s CME</B> a rošádě Oskar - Orange - Eurotel, převzaly další zpravodajské servery, například Česká média nebo Akcie.cz. Akie Telecomu po minulém propadu posílily o 2 procenta a jejich noví majitelé holt musí hledat v sobě smysl pro humor. Píší o tom podrobně Lidové noviny. Bezelstně zprávu o Eurotelecím prodeji také jako "informací z otevřených zdrojů" <STRONG>přejaly Haló noviny</STRONG> a podrobně o tomto vládním plánu referují. </p>

<p>
Na druhou stranu je třeba připustit, že výše uvedený plán před několika týdny obíhal jako fáma trhem - ale fáma to byla hezky zkonstruovaná :)</p>