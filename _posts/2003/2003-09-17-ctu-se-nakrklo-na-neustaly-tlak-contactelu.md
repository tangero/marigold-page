---
ID: 510
author: Patrick Zandl
layout: post
oldlink: 'https://www.marigold.cz/item/ctu-se-nakrklo-na-neustaly-tlak-contactelu

  '
post_date: 2003-09-17 07:56:00
post_excerpt: ''
published: true
summary_points:
- ČTÚ se ohradil proti tlaku Contactelu ohledně rozhodnutí o propojení sítí ADSL.
- Contactel očekával pozitivní rozhodnutí ČTÚ do 19. září ve prospěch ADSL.
- ČTÚ zdůrazňuje, že postupuje podle zákona a prodloužil lhůtu pro dokazování.
- Autor vyzývá ČTÚ k nezávislému rozhodnutí s podrobným zdůvodněním, aby se předešlo
  emotivním výpadům.
title: 'ČTÚ se nakrklo na neustálý tlak Contactelu

  '
---

Včera mi přišla tisková zpráva ČTÚ s podtitulkem "k problematice sporů o propojení sítí pro služby využívající technologii ADSL". Přečetl jsem si ji a nedá se shrnout jinak, než že ČTÚ se mírně nakrklo na neustálý tlak Contactelu a jeho opakování, že ČTÚ musí do 19. září vydat rozhodnutí. Contactel ostatně nikdy nenechal veřejnost na pochybách, jaké to rozhodnutí musí být, aby bylo správné. 
<p>
Contactel ve své tiskové zprávě přímo uváděl: <I>"Právě 19. září Contactel očekává pozitivní rozhodnutí Českého telekomunikačního úřadu nařizující propojení v oblasti služeb ADSL. Tento krok přinese dlouho očekávané zlepšení poměru ceny a kvality ADSL. &#8222;Věříme, že rozhodnutí regulátora přinese dlouho očekávaný pokrok v rozvoji širokopásmového přístupu k internetu,&#8220; říká Michal Čupa, generální ředitel Contactelu."</I> Zdroj: <A href="http://www.contactel.cz/script/7_presstext.asp?rid=470">tz Contactel 2.9.2003</A>. 
<p>
<STRONG>Na to ČTÚ přímo odpovídá</STRONG>: "ČTÚ pouze v souladu se zákonem o správním řízení účastníky řízení informoval, že lhůta pro vydání správního rozhodnutí byla správním orgánem II. stupně prodloužena do 19. září t.r. za účelem provedení dalšího dokazování (získání podkladů pro rozhodnutí od účastníků řízení)." Zdroj: tz ČTÚ 16.9.
<p>
Pravda, tisková zpráva ČTÚ je velmi kulantní, její poselství je ale jasné: <STRONG>Contactel si má laskavě za klobouk</STRONG> strčit svoje názory na to kdy a jaké vyjádření musí ČTÚ vydat. ČTÚ informuje o tom, že ve věci šetření propojení sítě ADSL postupuje podle všech předpisů a z celé tiskové zprávy dýchá na člověka meziřádková informace: rozhodnutí ve věci ADSL není triviální a je jasné, že Telecom i ostatní udělají cokoliv, aby pro sebe nepříznivé rozhodnutí zvrátili. Ergo kladívko ČTÚ chce případ probrat a prostudovat ze všech stran a argumentů tak, aby pro odvolání a blokování jeho rozhodnutí bylo co nejméně místa. 
<p>
V takovém hašteření Contactelu&#160;s ČTÚ je těžké zaujmout nějaké rozumné stanovisko. Samozřejmě, že bych i já chtěl, aby ČTÚ rozhodlo co nejdříve a co nejvíce ve prospěch nízkých cen a snadného zavedení ADSL. Je jisté, že ČTÚ nemůže nařídit Telecomu rozdat jeho ADSL, do kterého tolik investoval, zadarmo ostatním operátorům. Stejně tak ale je zřejmé, že Contactel by neměl říkat, jaké rozhodnutí ČTÚ má vydat - to je totéž, jako soudci říkat, jak má soudit. ČTÚ je jednou nezávislý regulátor a podle toho ho musíme nechat konat. 
<p>
Na ČTÚ bude, aby si ve schizofrenní době, kdy jmenovatelé regulátora jsou stejní, jako privatizátoři státního operátora, kredit nezávislosti vybojovalo. K rozhodnutí o ADSL by podle mého soudu měl připojit hutný komentář a tlustý spis podkladů, na základě nichž se rozhodl. To proto, aby jakákoliv další rozprava o ADSL se děla v rovině faktů a nikoliv v rovině těžko uchopitelných emotivních výpadů. Na Contactelu pak bude, v případě nesouhlasu s rozhodnutím, aby v podkladech a faktech našel mezeru, díru v logice úvah regulátora. </p>