---
ID: 154
title: 'Beng USB WiFi adaptér, Britové s&nbsp;WiFi v&nbsp;hospodách, Pooh vyhlašuje anketu Český Lahváč'
author: Patrick Zandl
post_excerpt: ""
layout: post
oldlink: >
  https://www.marigold.cz/item/beng-usb-wifi-adapter-britove-s-wifi-v-hospodach-pooh-vyhlasuje-anketu-cesky-lahvac
published: true
post_date: 2003-03-09 20:20:00
---
<p>
Začnu dvěmi odkazy na Technet - respektive v prvním případě na jeho část Notebooky.cz - <A href="http://www.notebooky.cz/prislusenstvi/bezdratove_site/benqawl400preview030307.html" target=_blank>Bohumil Hyánek recenzuje</A> <STRONG>Benq techniku pro WiFi a pozastavuje se nad USB adaptérem vybaveným WiFi</STRONG> (jak připomíná jeden diskutující, nemá to WiFi certifikaci WECA, takže vlastně není WiFi :) - i mně se ten adaptér líbí, není to takové neforemné WiFi na USB, jako jsem si jednou ve slabší chvíli koupil od SMC. Vypadá to jako větší dongle s bluetooth. </p>

<p>
Další <A href="http://www.technet.cz/novinky/internetnews/internet_v_hospodach030308.html" target=_blank>článek na Technetu je o tom</A>, že <STRONG>v Británii se budou WiFi vybavovat i místní puby</STRONG>. Těším se až dojde i na žižkovskou čtyřku, kde otevřu notebook, připojím se do sítě a než mi pingl vyleje pivčo do klávesnice a štamgasti proberou chrup, i něco práce v teple udělám ;)</p>

<p>
Server Pooh.cz respektive Medvídek aka Dan Dočekal <STRONG>vyhlásili anketu Český Lahváč 2002 o nejlepší české internetové projekty.</STRONG> Anketa je samozřejmě určena všem, koho zklamal Český Zavináč a vidí v něm zapšklou anketu senilních akademíků. <STRONG>Doporučuju vám hlasovat, protože jsem vskutku hodně zvědav</STRONG>, jak moc se hlasy běžných internetových uživatelů budou lišit jednak od hlasu mého a druhak od hlasů přišedších z Českého Zavináče. Takže hlasujte a hlasujte!!! <A href="http://lahvac.pooh.cz/" target=_blank>lahvac.pooh.cz</A> </p>
