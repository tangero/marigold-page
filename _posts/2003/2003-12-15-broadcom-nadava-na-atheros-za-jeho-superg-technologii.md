---
ID: 742
author: Patrick Zandl
layout: post
oldlink: 'https://www.marigold.cz/item/broadcom-nadava-na-atheros-za-jeho-superg-technologii

  '
post_date: 2003-12-15 12:06:00
post_excerpt: ''
published: true
summary_points:
- Atheros SuperG zdvojnásobuje rychlost WiFi, ale vyžaduje stejný čipset v síti.
- Broadcom testy ukazují, že SuperG ruší jiná bezdrátová zařízení v pásmu 2.4 GHz.
- SuperG spojuje dva kanály, což snižuje rychlost standardní WiFi a ruší Bluetooth.
- Proprietární rozšíření WiFi standardu mohou způsobovat problémy s kompatibilitou
  sítí.
title: Broadcom nadává na Atheros za jeho SuperG technologii
---

<p>
WiFi čipová sada firmy Atheros podporuje technologii SuperG, tedy dvojnásobnou rychlost 108 Mb/s oproti standardu 802.11g. Této rychlosti dosahuje čipset firmy Atheros samozřejmě jen v případě, když mají všechna zařízení v síti tuto čipovou sadu (integruje ji D-Link a Netgear). </p>

<p>
Konkurent Atherosu firma Broadcom provedla několik testů, během nichž zjistila, že SuperG je velmi bezohledné k jiným bezdrátovým zařízením a úspěšně dokáže zarušit bezdrátové myši, bluetooth zařízení i WiFi techniku pracující v 2.4 GHz pásmu. Informuje o tom <A href="http://www.eweek.com/article2/0,4149,1391632,00.asp" target=_blank>článek na eWeek</A> a jsou tam i podrobná čísla. </p>

<p>
Technologie <STRONG>SuperG</STRONG> <EM>(abych byl přesný, takto ji nazval D-Link, ne Atheros)</EM> pro zdvojnásobení rychlosti používá spojení dvou kanálů. A to je problém - WiFi totiž nabízí jen tři nepřekrývající se kanály. A podle testů Broadcomu dramaticky poklesla přenosová rychlost klasické G WiFi sítě, když se vedle ní zapnula síť se SuperG, zarušení vykazoval i bluetooth a další. &#160;</p>

<p>
Atheros na tyto testy reagoval tak, že inicioval porovnávací testy mezi SuperG a G technologií, z nichž vyplává, že propustnost dramaticky poklesá i v případě, že vedle sebe jsou dvě normální G sítě. Podle Bradley Morse (marketingový senior vice prezident firmy D-Link) je problém v tom, že WiFi není dělané na to, aby bylo několik sítí blízko vedle sebe. S tím lze samozřejmě souhlasit. Broadcom výsledky tohoto testu odmítá jako nesmyslné. Morse ale připomíná, že v režimu Dynamic Turbo je u SuperG druhý kanál zapínán jen v okamžiku, když je to pro rychlost a zátěž nezbytné. </p>

<p>
Článek připomíná, že Atheros není v úpravách standardu WiFi osamocen a například právě Broadcom přidává k 802.11g packet bursting, což WiFi standard nezahrnuje (i když na specifikaci se pracuje). Podobnou záležitost má Intersil v PRISM NITRO čipsetu. </p>

<p>
Závěr článku: <STRONG>pokud instalujete vedle sebe dvě WiFi sítě, říkáte si o problémy.</STRONG> A výrobci by se měli v proprietárních doplňcích standardu držet zpět: uživatelům se jistě nebude líbit, když výrobky nejsou kompatibilní. </p>

<p>
Já bych v tomto soudu tak ostrý nebyl. Všechny zmíněné WiFi technologie sice nabízejí proprietární rozšíření, ale jako nadmnožinu standardu. Takovou síť může používat i kdokoliv, jehož výrobky standard splňují a nedisponují těmi rozšířeními. Proto nepovažuji tato rozšíření za problém, nepovažuji je ale ani za obecnou výhodu. Pokud váš klient nepodporuje SuperG, budete ostatní SuperG uživatele zdržovat. Pokud můžete zajistit, že všichni klienti SuperG podporují, může vám to být jedno a kupte si takovou techniku...</p>