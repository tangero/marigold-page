---
ID: 398
title: 'Era nabídne digitální podpis mobilem, ADSL u&nbsp;Telecomu začalo s&nbsp;prázdninami zlobit'
author: Patrick Zandl
post_excerpt: ""
layout: post
oldlink: >
  https://www.marigold.cz/item/era-nabidne-digitalni-podpis-mobilem-adsl-u-telecomu-zacalo-s-prazdninami-zlobit
published: true
post_date: 2003-07-02 08:04:00
---
<p>
Digitální podpis je i u nás teoreticky a někdy i prakticky fungující věc. <STRONG>Polský operátor Era přišel s řešením digitálního podpisu</STRONG> a certifikátu <STRONG>pomocí mobilního telefonu</STRONG>. Digitální podpis používá Public Key Infrastructure a tajný klíč je uložený na SIM, přičemž certifikace transakce je prováděna mobilním telefonem velmi jednoduše tak, že si z počítače vyžádáte podepsání odesílaného dokumentu a vše se automaticky provede skrze váš mobilní telefon. Do budoucna se počítá i se šifrováním dokumentů a šifrováním přístupu do intranetu atd. Je to hezká služba pro lidi kteří se nechtějí zabývat normálními elektronickými podpisy, s nimiž je o málo více práce. Ještě ale, že nevím, kolik tato služba stojí :) Zdroj: <A href="http://www.cellular-news.com/story/9177.shtml" target=_blank>Cellular-News</A>.</p>

<p>
S příchodem prázdnin mi přišlo také několik emailů, že <STRONG>uživatelům příliš nefunguje telecomácké ADSL</STRONG> - jsou problémy s logováním na dashboard. Podrobností například <A href="http://www.bloguje.cz/blogy/ozogan/1135_item.php" target=_blank>zde Ozogan</A>.</p>

<p>
Na <A href="http://www.notebooky.cz/technologie/bluetooth/bt-vs-wifi030702.html" target=_blank>Noteboocích</A> (části Technetu) píše Rosťa Kocman (jinak redaktor Mobilu, aby to bylo jasné) o tom, že <STRONG>bluetooth se bude&#160;lépe prodávat a na WiFi se více vydělá.</STRONG> Alespoň to tvrdí analytici Forresteru, protože čekají, že bluetooth bude standardně v mnoha mobilech. Zatím ho tam ale potkáváme málo, i Nokia od bluetooth ustoupila s tvrzením, že zákazníci jej nevyžadují. A jsme u oblíbeného problému, zda dříve slepice či vejce...</p>

<p>
<EM>PS: V souladu s </EM><A href="http://www.pixy.cz/blogg/pixy/03_01_07_archiv.html#1057097682" target=_blank><EM>moderními bloggerskými trendy </EM></A><EM>se to tu asi přejmenuje na Marígold :)</EM></p>
