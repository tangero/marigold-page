---
ID: 147
author: Patrick Zandl
layout: post
oldlink: 'https://www.marigold.cz/item/linksys-vydal-sve-dualbandove-wifi-karty-a-bezdratovy-prehravac-presentaci

  '
post_date: 2003-03-06 11:15:00
post_excerpt: ''
published: true
summary_points:
- Linksys uvolnil dualband WiFi techniku podporující 802.11a/g/b.
- PCMCIA karta Linksys bude stát 99 USD.
- Netgear brzy prodá PCMCIA karty za 129 USD.
- Linksys WRT54G (router/AP/switch) byl schválen pro EU.
- Linksys představil bezdrátový přehrávač prezentací WPG12.
title: "Linksys vydal své dualbandové WiFi karty a bezdrátový přehrávač presentací"
---

<p>
Linksys oficiálně uvolnil svoji dualband WiFi techniku podporující jak 802.11a tak 802.11g (a tím samozřejmě i 802.11b, protože to je s Géčkem zpětně kompatibilní).</p>

<p>
PCMCIA karta od Linksysu bude oficiálně za 99 USD.</p>

<p>
Své dualband WiFi výrobky nedávno představil i <STRONG>Netgear</STRONG>, ten by měl začít brzy prodávat PCMCIA karty za 129 USD a v polovině roku by chtěl nabídnout i APčka a další WiFi techniku podporující A i G. </p>

<p>
Pro <STRONG>Českou republiku je ale Linksys důležitější</STRONG> - Netgear zde své WiFi výrobky netlačí, zatímco Linksys je tu díky BlueComu&#160;i Levi slušně zastoupen. Ostatně příští týden by měly dorazit do ČR první singlebandové výrobky Linksysu s 802.11g a zájemce o tuto techniku také jistě potěší, že byl pro EU (a tedy i pro ČR, tady už EU jsme :) schválen další Linksys výrobek s 802.11g a to <STRONG><A href="http://www.linksys.com/products/product.asp?grid=33&amp;scid=35&amp;prid=508" target=_blank><STRONG>LINKSYS WRT54G</STRONG></A></STRONG> (router+accesspoint+4portový switch).</p>

<p>
Linksys také představil svůj <STRONG>bezdrátový přehrávač presentací WPG12</STRONG>. To je zařízení, které se připojí na VGA konektor vašeho projektoru&#160; a pomocí WiFi tento přehrávač může z kteréhokoliv počítače přijímat presentaci. Další možností je nahrát si PowerPoint presentaci do paměti tohoto přehrávače a počítač s sebou vůbec netahat - 32 MB stačí na ledasjakou presentaci. Podrobnosti o zařízení <A href="http://www.linksys.com/products/product.asp?grid=33&amp;scid=38&amp;prid=503" target=_blank>na této stránce.</A></p>