---
ID: 337
author: Patrick Zandl
layout: post
oldlink: 'https://www.marigold.cz/item/access-pointy-802-11g-intel-centrino-zamrza-na-vpn-proxim-orinoco-na-802-11g

  '
post_date: 2003-06-03 07:56:00
post_excerpt: ''
published: true
summary_points:
- NewsFactory testovala 54Mbps access pointy od Apple, Belkin, Buffalo, D-Link, Linksys,
  Netgear a SMC.
- Centrino čipset od Intelu způsobuje zamrzání počítačů při vytváření VPN spojení.
- Proxim nabízí Orinoco produkty s 802.11g pro firemní použití, AP-2000b/g za 695
  USD.
- Orinoco PCMCIA karty 11b/g stojí 99 USD (Gold) nebo 81 USD (Silver).
title: "'Access pointy 802.11g. Intel Centrino zamrzá na VPN. Proxim Orinoco na 802.11g"

  '
---

<p>
Na NewsFactory vyšlo hezké povídání o dostupných <STRONG>access pointech / broadband routerech s rychlosti 54Mbps, tedy postavených na 802.11g </STRONG>standardu. Testována byla i datová propustnost, doporučuji to k přečtení, jde o testy zařízení firem Apple, Belkin, Buffalo Technology D-Link Systems, Linksys, Netgear a SMC Networks. <A href="http://www.newsfactor.com/perl/story/21644.html" target=_blank>Podrobnosti zde</A>. </p>

<p>
<STRONG>Intel má problémy se svým Centrinem</STRONG>. Uvádí to Wired, když konstatuje, že počítače vybavené centrinovským čipsetem <STRONG>zamrzají při pokusu vytvořit VPN</STRONG> spojení. To je ale krajně nepříjemné, protože majitelé notebooků se jistě budou chtít často chráněně připojit do firemní sítě právě skrze VPN. Podrobnosti: <A href="http://wired.com/news/technology/0,1282,59050,00.html" target=_blank>Wired News</A>.</p>

<p>
Proxim dodává <STRONG>Orinoco řadu produktů s podporou 802.11g.</STRONG> Jde o firemní řešení, domů si to asi nekoupíte. Koncové oficiální ceny jsou pro Orinoco AP-2000b/g 695 USD (dvě radiové karty) a pro AP-600b/g 495 USD. Zajímavostí AP-2000 je možnost podporovat na každé radiové kartě jeden typ klientů, tedy pro připojení na G rychlosti vyhradit jednu kartu a druhou nechat pro B klienty. Tím lze dosáhnout plné rychlosti G normy. Majitelé starších verzí zařízení mohou za 149 USD dokoupit upgrade. Zařízení podporují WPA, 802.1x autentikaci a proklamují upgradovatelnost (fuj, to je slovo) na 802.11i autentikaci. Kromě toho lze koupit <STRONG>PCMCIA karty Orinoco 11b/g</STRONG> za 99USD (Gold) nebo 81 USD (Silver). Už aby dorazily do Čech, potřebuji PCMCIA s externím konektorem pro anténu a G podporou... <EM>Zdroj: </EM><A href="http://www.80211-planet.com/news/article.php/2215841" target=_blank><EM>802.11 Planet</EM></A>.</p>