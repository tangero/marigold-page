---
ID: 469
author: Patrick Zandl
layout: post
oldlink: 'https://www.marigold.cz/item/wireless-distribution-system-wds

  '
post_date: 2003-09-01 08:14:00
post_excerpt: ''
published: true
summary_points:
- WDS bezdrátově propojuje přístupové body a sdílí internetové připojení.
- Apple, Buffalo a Linksys (novější modely) podporují WDS propojení.
- WDS zařízení běží na stejném kanále, což snižuje přenosovou rychlost.
- Budoucí WDS systémy pravděpodobně umožní provoz na jiném kanále.
title: Wireless Distribution System (WDS)
---

<p>
Výborný článek o WDS <A href="http://www.oreillynet.com/pub/a/wireless/2003/08/28/wireless_bridging.html" target=_blank>vyšel na OReily </A>a je od Glenna Fleishmana. Co&#160; je to WDS? Článek o něm <A href="/zacinajicim/wds030609.html">mám už zde</A>, ale přidám další info:</p>

<p>
WDS je bezdrátové propojení přístupových bodů mezi sebou tak, že pomocí WiFi spolu sdílejí připojení do internetu. Nová zařízení s WDS podporou umožňují i připojení klientů, nejenom propojení mostů mezi sebou - takže WiFi technika funguje najednou jako most a přístupový bod. To je důležité pro výstavbu bezdrátové sítě v lokalitách, kde je potřeba netahat kabely a kde se neočekává vysoké zatížení sítě. </p>

<p>
<STRONG>WDS podporují produkty firem Apple, Buffalo a Linksys</STRONG> (i některé další no-label produkty), samozřejmě jen ty novější. Propojit se mohou i mezi sebou, využívají stejnou čipovou sadu. Pikantní na tom je, že velmi sofistikovaný AirPort Extreme Base Station v ceně 200-250 USD se může připojit na levnější přístupový bod Buffalo WLA-G54 (cca 100 USD) a může sloužit jako přístupová brána do internetu. Výhodou je, že AirPort má kvalitní software, jednoduše a rozsáhle jej lze konfigurovat, zatímco Buffalo vede cenou. </p>

<p>
Trvalý problém WDS je fakt, že <STRONG>všechna zařízení běží na stejném kanále</STRONG>, takže klienti se dělí o přenosovou rychlost s WDS systémem propojujícím přístupové body. Není se tedy čemu divit, že výrobci WDS dávají do přístroju podporujících 802.11g, tedy rychlost 54 Mb/s. Tam už přeci jen nějaká rezerva v přenosové kapacitě je. </p>

<p>
Proto se dá očekávat, že další verze WDS přinesou <STRONG>možnost práce WDS systému na jiném kanálu</STRONG>, než na jakém probíhá připojování klientů. Obávám se ale, že tím vzroste cena těchto zařízení - na druhou stranu výrazně i jejich užitná hodnota. Však už dnes prosíťovat celou ulici pomocí WDS není příliš drahé, stačí jen, aby si pár lidí v ní koupilo přístupové body s WDS. </p>