---
ID: 657
author: Patrick Zandl
layout: post
oldlink: 'https://www.marigold.cz/item/t-mobile-bonus-chtelo-by-to-ozivit

  '
post_date: 2003-11-11 08:14:00
post_excerpt: ''
published: true
summary_points:
- Bonus body T-Mobile mají nízkou hodnotu, 1000 bodů je zhruba 300 Kč.
- Nabídka telefonů v Bonus katalogu T-Mobile je mizerná, chybí atraktivní modely.
- Příslušenství v Bonus programu T-Mobile tvoří hlavně pouzdra a baterie.
- Autor nakonec koupil hands-free pro Nokii, kterou nikdo v rodině nepoužívá.
title: T-Mobile Bonus &#8211; chtělo by to oživit
---

<p>
Zároveň s likvidací mého tarifu u T-Mobile jsem se rozhodl vyzkoušet službu Bonus, tedy za své našetřené Bonusové body si u T-Mobile něco hezkého pořídit. Především mne překvapilo, že těch bodů mám nějak málo, za sedm let jsem měl pět tisíc bodů. Ukázalo se, že se na něco vybrali ještě v Mobil Media, aniž bych o tom věděl že těch pět tisíc bodů mám za jeden rok. No nic, auto stejně není v katalogu :)</p>

<p>
Problém je u Bonusu právě <A href="https://dealers.t-mobile.cz/plsw/plsweb/pls_store.pls_inet_catalog?p_first=Y" target=_blank>v tom katalogu</A>. Nabídka věcí na internetu je bídná. Neřeknu, že tam není squash raketa - horší je, že je tam pěkně <STRONG>mizerná nabídka telefonů</STRONG>, což je to, k čemuž je Bonus určen primárně: umožnit lidem upgradovat svůj mobil za rozumnější peníze. Vybírat si můžete mezi pár telefony Nokia a Siemens, jeden SEr a jeden Alcatel. Budiž - zajímavé je, že atraktivní Samsungy a vám tlačí při úpisu na dva roky, do Bonus programu ale nedoputovaly. Dramatické také je, když přepočítáte, že <STRONG>1000 bodů má hodnotu zhruba 300 Kč</STRONG>. Za čtyři tisíce bodů tak dostávám slevu cca dvanáct stovek, což je přibližně stejně, jako ušetřím při nákupu pečlivým výběrem prodejce - T-Mobile telefony patří mezi nejdražší v koncové ceně. </p>

<p>
Tak jsem se rozhodl, že si koupím příslušenství, přesněji řečeno nějaké hands-free. Příslušenství má Bonus hromadu, jenže prakticky všechno jsou pouzdra a baterie, velkých hands-free do auta je tu minimum a zase tu není nic pro Samsung. Navíc pro mnoho modelů hands-free chybí, nebo alespoň není skladem. </p>

<p>
Nakonec to dopadlo tak, že jsem si za všechny body pořídil hands-free na Nokia telefony. Říkal jsem si, že ho dám do auta Ditě. Jediná vada na tom plánu: Dita má několik telefonů, ale Nokia mezi nimi není. Inu, nic nedopadne dokonale, tohle musíme dořešit v dalším kroku :)))</p>