---
ID: 620
author: Patrick Zandl
layout: post
oldlink: 'https://www.marigold.cz/item/akciove-drobky-nokia-a-tiw

  '
post_date: 2003-10-29 08:47:00
post_excerpt: ''
published: true
summary_points:
- Nokia delistuje akcie z londýnské burzy kvůli nízké likviditě.
- Nokia zaznamenala nárůst ceny akcií po ohlášení nových mobilů.
- TIW posílil díky navýšení podílu v Českém Mobilu a úspěchu MobiFon.
- TIW zveřejní 5. listopadu výsledky za třetí kvartál s očekáváním růstu.
title: "Akciové drobky: Nokia a TIW"
---

<p>
Několik drobností k akciím telco firem, které bedlivěji sleduji: Nokia a TIW (Majitel Oskar/Českého Mobilu) patří ostatně mezi portfoliové favority. </p>

<p>
Tak především <STRONG>Nokia delistuje (=stahuje)&#160;svoje akcie z londýnské burzy</STRONG>. Prý tu byly málo likvidní. V rámci eurozóny se Nokia akcie obchodují v Helsinkách (HEX), na frankfurtské a pařížské burze a ve Stockholmu, jinak ještě na NYSE. Zajímavé je, že Nokia udává, že 60% obchodů probíhá na HEXu, zatímco 25 % na NYSE - myslel jsem, že je to obráceně. Vzhledem k nechutným kurzovým ztrátám na klesajícím dolaru bych měl najít někoho, kdo na HEXu obchoduje, Ameritrade to tedy není. Zdroj: <A href="http://press.nokia.com/PR/200310/922479_5.html" target=_blank>Nokia.com</A>. Mimochodem, Nokia včerejším ohlášením nových mobilů hezky poskočila nahoru, zatímco v pondělí byly její akcie někde kolem 16,8 USD, včera se obchodovaly zpět přes 17,1 USD. Bohužel (a pro daytradery naštěstí) Nokia dlouhodobě kolísá mezi těmito hodnotami ...</p>

<p>
<STRONG>Akcie TIW (symbol TIWI) posilují</STRONG>. Ještě v pondělí jsem nakupoval za 5,59&#160;USD a mručel jsem, jak draho se nakupuje (o týden dříve byly kolem pěti dolarů), včera otevíraly na 6 USD a končily na 6,26 USD a jak to tak vypadá, dneska půjdou ještě o něco nahoru. TIW měl silné období. Nejenom že <STRONG>navýšil podíl v Českém Mobilu na 99,87 procent</STRONG>, ale jeho rumunský operátor MobiFon dosáhl na tři miliony zákazníků. Kromě toho zvýšil svoji zainteresovanost v ClearWare a koncem září i provedl sekundární úpis akcií. 5. listopadu bude TIW zveřejňovat výsledky za třetí kvartál a v očekávání VELMI slušných čísel jeho akcie letí nahoru. Kdo mne v březnu poslechl a nakupoval akcie TIW, udělal na nich do této chvíle více jak 700% zisku. Zatím nevidím důvod, proč by do konce roku neměly jít přes devět dolarů, takže ještě máte šanci otevřít si u nějakého brokera účet a něco nakoupit, pokud si chcete zariskovat :)</p>