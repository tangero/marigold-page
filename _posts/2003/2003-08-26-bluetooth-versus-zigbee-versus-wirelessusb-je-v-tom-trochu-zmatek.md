---
ID: 455
title: 'Bluetooth versus ZigBee versus WirelessUSB, je v&nbsp;tom trochu zmatek'
author: Patrick Zandl
post_excerpt: ""
layout: post
oldlink: >
  https://www.marigold.cz/item/bluetooth-versus-zigbee-versus-wirelessusb-je-v-tom-trochu-zmatek
published: true
post_date: 2003-08-26 09:11:00
---
<p>
V poslední době jsem četl hodně článků na téma, zak ZigBee ohrožuje Bluetootha jak se do toho ještě začíná míchat WirelessUSB. A jelikož jsem i <A href="http://mobil.idnes.cz/mobilni_komunikace/wifi/zigbee030826.html" target=_blank>dnes na Mobilu</A>, překvapivě od Petra Nachtmanna četl článek s nadpisem <STRONG>Bluetooth ohrožen pilnou včelkou, Ericsson chce zachránit situaci</STRONG>, řekl jsem si, že ten zmatek je třeba uvésti na pravou míru. </p>

<p>
Bluetooth není ZigBee a oba dva protokoly radiového spojení jsou k něčemu jinému. Jediný jejich společný znak, pro který je novináři staví proti sobě, je fakt, že pracují v radiovém pásmu 2,4 GHz. Je to ale stejné, jako porovnávat infračervené dálkové ovladače televize&#160;s infračerveným rozhraním IrDa.</p>

<p>
<STRONG>ZigBee je robustní protokol určený k stavovému přenosu informací</STRONG> nebo k bezpečnému přenosu dat na nevysoké rychlosti. U ZigBee je důležitější, že jej nelze tak snadno zarušit a že informace bude dopravena k cíli. ZigBee se totiž má nasazovat jednak jako náhrada oněch infračervených ovladačů a jednak jako spojovací článek například domácí zabezpečovací techniky. ZigBee přenáší stavy, přenáší informace o tom, že se zapnulo ústřední topení, nebo že kamera detekuje pohyb - v takovém případě může i přenášet, co kamera snímá. </p>

<p>
<STRONG>Bluetooth oproti tomu je náhrada datových kabelů</STRONG> a slouží k propojení "vyšší elektroniky" - tedy k přenášení náročnějších datových objemů. U bluetooth se nepředpokládá, že jej bude někdo systematicky rušit, zato se požaduje, aby data přenášel svižně a aby poskytoval prvky bezpečnosti na bázi párování zařízení. ZigBee oproti tomu umí ovládat všechna zařízení v dosahu stejně, jako libovolným dálkovým ovladačem televize můžete ovládat jinou televizi podobného typu. </p>

<p>
Na první pohled to vypadá, že oba protokoly dělají totéž. Ano, i bluetooth můžete použít pro ovládání televize stejně, jako ZigBee a stejně, jako můžete vzít příslovečný &#160;kanón na vrabce. </p>

<p>
Hlavní důvod, proč Ericsson pracuje na lehčí verzie bluetooth je v tom, aby svoji technologii napasoval i tam, kde se očekávalo nasazení ZigBee. Ericsson pouze zavětřil nový trh a hodlá se spíše po ZigBee vrhnout lehčí verzí svého protokolu, než že by se obával, že podstatně pomalejší a jinak pracující ZigBee bude schopen převzít trh bluetooth zařízení. </p>

<p>
Zcela jiná je <STRONG>situace s WirelessUSB</STRONG>. Prakticky pitomý, ale docela rychlý protokol by už bluetooth konkurovat mohl. Jenže kdo ho potřebuje? Nikdo - bluetooth je v prosazování dále a je podstatně lepší. Na druhou stranu, známe příhody, kdy někdo přišel později s horším výrobkem a stejně z něj udělal standard...</p>
