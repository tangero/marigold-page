---
ID: 570
author: Patrick Zandl
layout: post
oldlink: 'https://www.marigold.cz/item/wow-swisscom-se-nechal-zlomit-na-veletrzni-wifi

  '
post_date: 2003-10-10 08:46:00
post_excerpt: ''
published: true
summary_points:
- Swisscom poskytl autorovi zdarma přístup k WiFi na ženevském Palexpu.
- Palexpo zasíťované umožní autorovi klidnou práci mimo press centrum.
- Autor bude od neděle do úterka na Telecom Worldu v Ženevě.
- Postřehy z Telecom Worldu budou publikovány na Marigold a Mobil.cz.
title: Wow, Swisscom se nechal zlomit na veletržní WiFi
---

<p>
V průběhu týdne jsem na lakonický email od Swisscomu, nabízející mi za 200 franků připojení do WiFi sítě na ženevském Palexpu, kde od neděle poběží veletrh ITU Telecom World, napsal neméně lakonickou odpověď s žádostí o vydání přístupu do WiFi sítě zdarma. </p>

<p>
Včera mi přišel zcela neočekávaný email ze Swisscomu, že si k nim mám přijít pro přístupovou kartičku do sítě. Zdarma. </p>

<p>
To je výborná zpráva, Palexpo je totiž zasíťované celé a mít možnost si někam v klidu sednout, vytáhnout nějakému vystavovateli z prodlužovačky osvětlení expozice a v klidu sestavit článeček, je něco jiného, než muset úprkovat do press centra. Neméně příjemné je to pro přednášky, kde bude možno je hned odeslat, bušit do redakčního systému atd. Snad už se mi nestane to, co na GSM kongresu, že spousta materiálů zůstala nezpracována jen na mém notebooku a v mojí hlavě, protože jsem je včas neposlal a pak už mi to přišlo trapné...</p>

<p>
Čímž se dostáváme k tomu, že od neděle do úterka budu na Telecom Worldu a české dění mne bude v tu dobu zajímat pramálo. Víc mne bude interesovat, zda nás sebere noční hlídka, až si s Karlem Holubem a Honzou rozložíme stan na břehu ženevského jezera (hotely jsou beznadějně vyprodány, další kamarád bydlí 90 km od Ženevy, neb si vzpoměl tři týdny před veletrhem). </p>

<p>
Na Marigolda budou přibývat drobné postřehy z přednášek a výstaviště, nějaké větší články jsem dohodl s Vrecem, že poputují na Mobil.cz. Tož uvidíme, jak to bude fungovat, Vreco odjel do Koree na nějaké mistrovství světa v počítačových hrách (fakt to existuje, myslel jsem, že mne balamutí!) ...</p>