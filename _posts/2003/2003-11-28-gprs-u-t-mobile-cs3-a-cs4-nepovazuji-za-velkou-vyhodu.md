---
ID: 699
author: Patrick Zandl
layout: post
oldlink: 'https://www.marigold.cz/item/gprs-u-t-mobile-cs3-a-cs4-nepovazuji-za-velkou-vyhodu

  '
post_date: 2003-11-28 08:43:00
post_excerpt: ''
published: true
summary_points:
- T-Mobile propaguje GPRS kódování CS3 a CS4 pro vyšší rychlost.
- CS3 a CS4 vyžadují vysokou kvalitu signálu a jsou málo robustní.
- Rychlost GPRS s CS3/CS4 se často neliší od staršího CS2.
- Nadšení z GPRS kódování u T-Mobile je přehnané, využití je specifické.
title: GPRS u&nbsp;T-Mobile &#8211; CS3 a&nbsp;CS4 nepovažuji za velkou výhodu
---

<p>
Prakticky pokaždé, když T-Mobile <EM>"komunikuje" </EM>svoje GPRS služby, neopomene zmínit, že jeho síť jako jediná v ČR používá progresivnější kódování CS3 a CS4. Tato kódování umožní dosáhnout vyšší přenosové rychlosti a to je nepochybně zajímavé. Jenže proč se používá v tak málo sítích? </p>

<p>
Hlavní důvod je ten, že <STRONG>kódování CS3 a CS4 jsou málo robustní </STRONG>- vyžadují vysokou kvalitu signálu, protože vyšší přenosové rychlosti dosahují odstraněním korekčních menchanismů a v případě CS4 dokonce i konvolunčního kódování. V praxi to znamená opravdu <STRONG>vysoké nároky na kvalitu signálu</STRONG> a to nejenom na jeho sílu dannou vzdáleností od základnové stanice, ale také na absenci vícecestných odrazů, tedy vázanou na požadavek přímé viditelnosti k základnové stanici. Pokud bych měl mluvit přímo v číslech, tato kódovací schémata jsou vhodná pro vzdálenosti do tří kilometrů od základnové stanice, přičemž ta horní hranice je limitovaná nemožností deformace signálu cestou od BTS k terminálu.&#160;Schéma CS4 se dokonce uvažovalo spíše pro nasazení v pikocelách, tedy do základnových stanic určených k vykrývání budov zevnitř. </p>

<p>
Pokud máte T-Mobile, je dobré si to prakticky ověřit. Nechejte počítač stahovat a sledujte, jakou rychlost vykazuje. Budete překvapeni tím, že rychlost se od kódování CS2 prakticky neliší, může být ale i horší. Výrazně lepší je jen málokdy. </p>

<p>
Takže to novinářské <STRONG>nadšení z GPRS kódování u T-Mobile bych příliš nepřeháněl</STRONG>. Obě kódování se dají plně využít spíše ve specifických podmínkách a tomu odpovídá nadšení ostatních operátorů ve světě&#160;pro tato kódování - prakticky nikdo je nepoužívá. </p>

<p>
<STRONG>Zdroje pro samostudium:</STRONG></p>

<UL>
<LI><A href="http://www.inf.ed.ac.uk/teaching/modules/cn/lecture17.pdf" target=_blank>GPRS : General Packet Radio System</A> (hezké PDF se základním přehledem)</LI>
<LI><A href="http://www.awe-communications.com/Docs/paper038ed7.pdf" target=_blank>Comparsion of data throughput performance in&#160;GPRS, EGPRS, AND UMTS</A> (no, to si počtete, hutné PDF s mnoha měřeními a testy rychlostí)</LI>
<LI><A href="http://www.ee.ucl.ac.uk/lcs/papers99/nhathi.pdf" target=_blank>Investigating the Effect of Coding, Interleaving and Modulating GPRS RLC/MAC data</A> (stručnější a méně náročné, také PDF)</LI>
<LI><A href="http://www.comsoc.org/livepubs/surveys/public/3q99issue/bettstetter.html" target=_blank>GSM Phase 2+ General Packet Radio Service GPRS: Architecture, Protocols, and Air Interface</A> (kompletní stručný popis GPRS, HTML dokument</LI></UL>