---
ID: 202
author: Patrick Zandl
layout: post
oldlink: 'https://www.marigold.cz/item/copak-to-eurotel-postihlo-s-temi-gprs-daty-za-pausal

  '
post_date: 2003-03-28 07:31:00
post_excerpt: ''
published: true
summary_points:
- Eurotel nabízí datový tarif Data Nonstop za 1000 Kč bez DPH.
- GPRS je pomalejší než ADSL, reálné rychlosti jsou nízké.
- Eurotel zavedl paušál, protože GPRS data málo lidí používá.
- T-Mobile nenabízí konkurenceschopné GPRS ceny ani podmínky.
title: Copak to Eurotel postihlo s těmi GPRS daty za paušál?
---

<p>
Komentáře k eurotelecímu datovému tarifu Data Nonstop se již objevily leckde, většinou jen citují cenu. Rekapitulujme si to - za tisícikorunu (bez DPH) měsíčního příplatku ke klasickému tarifu (tedy bohužel ne tarify Individual) můžete skrze GPRS datovat po libosti, bez účtování. To je velmi zajímavá nabídka. </p>

<p>
Na Živě ji Otakar Schoen staví vedle ADSL a pokorkně rozjímá, co že je výhodnější. Asi nikdy GPRS v síti živě neviděl, takže to co na Živě píše, je teorie - GPRS je vedle ADSL hlemíždí výlupek. Velmi pravděpodobně nevytáhnete u Eurotelu větší rychlost při downloadu než 43,4 Kbps a uploadu 14,4 Kbps, protože více timeslotů vám jednoduše nepřiřadí. Můj osobní rekord "kdymitoještěběželo" je v síti T-Mobile konfigurace 1+0 timeslot (což uznejte není mnoho). A navíc telefonů s podporou více jak 4+1 timestotů je dosti málo a pokud existují, tak v konfiguraci 4+2 timesloty. A je to zajímavé, ale GPRS o stejné deklarované rychlosti je pomalejší, než analogový modem. Proč? Inu jednak kvůli kompresi v síti, dále taky proto, že pro odesílání máte jeden timeslot. Schoenem propagované sdílení souborů P2P nebo online hry by vás skrze GPRS šťastným neudělaly. Takže pozor na to, vyzkoušejte to nejdříve, než si naběhnete :)</p>

<p>
Proč ale Eurotel dává datový paušál? Především proto, že data GPRS používá málokdo. V Cannes se hodně mluvilo o tom, že operátoři by měli zrušit měsíční paušál u profi sazeb - respektive prohodit ceny tak, že bez paušálu budete platit ony tři halíře za KB, zatímco s paušálem budete mít několik MB v ceně a platit stejnou cenu za KB. </p>

<p>
Vidím to sám na sobě. Místo abych používal GPRS od Paegasu (nebo jak se to teď jmenuje), koupil jsem si Oskartu a tam je GPRS za šest halířů za KB. Řekli byste, dvojnásobná cena oproti Paegasu. Jenže bez paušálu, takže můžu surfovat, kolik prosurfovat chci. Co na tom, že jsem tenhle měsíc dvakrát dobíjel a že s naprostou pravděpodobností mohu říci, že každý měsíc projedu tu stovku paušálu. Jenže zrovna příští měsíc nikam nejedu - a tak si profi GPRS neaktivuji. Jistěže pak někam jedu, nebo jen rychle vyřídím něco z Palma na Václaváku. Prostě mi ten paušál nějak ne a ne sednout. Kromě toho můžu mít oskartu v PCMCIA modemu D211 -&#160;a Paegas místo aby na Partner kartě dal GPRS v jednom paušálu (to by mne možná zlomilo), chce platit paušály za GPRS dva. Fuj...&#160;</p>

<p>
Jiné by to asi bylo s paušálem totálním, ačkoliv už mi ze sčotu vypadlo, že za 1000 Kč bych musel přenést tak&#160;30 MB dat, aby se mi to vyplatilo. </p>

<p>
Eurotel se tímto rozhodl přilákat zákazníky ke svým datovým službám a jde na to chytře. Není ale první, flat fee za datové služby nabízí i operátoři ve skandinávii a ukazuje se, že zákazníci zájem mají. Jenže <STRONG>někde daleko na obzoru je T-Mobile</STRONG> <EM>(už jsem si vzpoměl, jak se to teď jmenuje)</EM> - <STRONG>nenabízí ani slušnou cenu za GPRS na Twistu, ani zajímavé podmínky pro GPRS na tarifech</STRONG>. A navíc ho Eurotel předběhl i v množství GPRS roamingů v Evropě, tedy to co mne zajímá... (tam ale asi paušál neplatí, co?). Chtělo by s tím něco udělat - tohle vám fakt hoši nemusí přijít faxem z Německa, ne?</p>