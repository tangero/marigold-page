---
ID: 345
title: 'Mnichovské letiště vám dá vybrat, čí WiFi síť chcete použít. Singapur: WiFi bublina praská?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mnichovske-letiste-vam-da-vybrat-ci-wifi-sit-chcete-pouzit-singapur-wifi-bublina-praska
published: true
post_date: 2003-06-06 07:32:00
---
<p>
Mnichovské letiště (po Frankfurtu největší německé) implementovalo <STRONG>zajímavou Cisco technologii</STRONG>, díky níž si můžete vybrat, kterého ISP chcete používat. Ne snad, že by udělali více hotspotů, jak by nás asi napadlo, ale noý hardware Cisco (jeho specifikaci jsem ještě nenašel, ještě se to oficiálně neprodává) se tváří jako ISP neutrální, umožňuje provoz více SSID najednou, takže na něm může být provozováno více ISP - vše je pak předáváno inteligentně jejich zúčtovacím systémům. Je to hezké řešení. <A href="http://www.wirelessdevnet.com/news/2003/156/news6.html" target=_blank>Tisková zpráva zde</A>.</p>

<p>
Druhá zajímavá zpráva je ze Singapuru, kde místní <STRONG>mobilní operátor MobileOne vloni hodně investoval do WiFi sítě</STRONG>. Nyní oznámil, že na to peče a že bude investovat již pouze do 3G. Zdroj: <A href="http://www.theregister.co.uk/content/69/31049.html" target=_blank>The Register</A>. WiFi zklamalo jako technologie? Nikoliv, zklamal obchodní model založený na tom, že lidi budou potřebovat hromadně mobilní data. A tomu já nevěřím, ta doba je ještě daleko. Jenže stejně tak zklame i 3G... MobileOne si prostě nevybere. Alespoň ze dvou bublin jednu vypustil.</p>

<p>
To je pro tento okamžik vše přátelé, padám na poradu Cinetiku. </p>
