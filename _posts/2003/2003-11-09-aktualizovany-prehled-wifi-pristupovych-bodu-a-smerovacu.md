---
ID: 648
author: Patrick Zandl
layout: post
oldlink: 'https://www.marigold.cz/item/aktualizovany-prehled-wifi-pristupovych-bodu-a-smerovacu

  '
post_date: 2003-11-09 12:41:00
post_excerpt: ''
published: true
summary_points:
- Přehled AP a routerů na Marigoldovi aktualizován o ceny, Radius, WPA, 802.1x.
- Neaktualizovaná zařízení (4+ měsíce) přesunuta do samostatné tabulky, celkem cca
  20.
- AutoCont nabízí zajímavé ceny značek US Robotics, Buffalo, 3Com, levnější než Linksys.
- Značkové produkty 802.11g cenově válcují neznačkové, zejména díky velkým distributorům.
title: Aktualizovaný přehled WiFi přístupových bodů a&nbsp;směrovačů
---

<p>
Aktualizoval jsem (konečně!) přehled přístupových bodů a směrovačů, routerů, na Marigoldovi. Vybírat si můžete z třicítky APček a dvacítky směrovačů, nově jsou v přehledu nejenom ceny, ale také další detaily, například začínám zaznamenávat podporu Radius, WPA nebo 802.1x atd, někde přibyly odkazy na detailní informace u výrobce. Vyhrál jsem si s tím, už to bylo potřeba, některé ceny tam vyloženě zasmrádaly. </p>

<p>
Díky tomu jsem se také dokopal k tomu, abych přehled rozdělil a <STRONG>do zvláštní tabulky jsem vyhodil zařízení, která nejsou aktualizována více jak čtyři měsíce</STRONG>. Jsou to většinou starší zařízení, která už se neprodávají, nebo jejích výrobci neaktualizují ceny - ale můžete na ně někde narazit, tak proč je vyřazovat z přehledu. Těchto zařízení je další zhruba dvacítka. </p>

<p>
Učinil jsem několik postřehů: především má smysl sledovat nabídku AutoContu, který na sebe natáhl několik známých značek (US Robotics, Buffalo, 3Com) a nabízí na ně opravdu zajímavé ceny. Linksys je oproti těmto značkám citelně dražší - G access point Buffala stojí skoro o tisícovku bez DPH méně, než totožně vybavený Linksys, 3Com je levnější rovnou o dva litry a je surově nejlevnějším APčkem s podporou 802.11g.</p>

<p>
Podobně <STRONG>je tomu u routerů</STRONG> - Linksys je oproti svým konkurentům citelně dražší, přitom nemá nic navíc a například U.S. Robotics je na tom se svým <A href="http://www.marigold.cz/wifidetail.html?id=213" target=_blank>Turbo routerem</A> velmi zajímavě - nabízí nejenom 802.11g a hromadu dalších funkcí, ale i proprietární&#160;rychlost dvojnásobku 802.11g. &#160;Vtipné je, že G access point stojí u USR více, než router. </p>

<p>
Ve výsledku je ale patrné, že <STRONG>značkové výrobky začaly válcovat neznačkové produkty</STRONG>. Pokud totiž chcete 802.11g, pořídíte paradoxně značkový výrobek levněji, nebo za podobnou cenu, jako Z-Com/Zcomax, Compexy a další - tyto firmy často ani nabídku G produktů nemají. To je také důvod, proč jsem věšinu těch méně značkových produktů ani nepřidával: zkrátka nebyly cenově konkurenceschopné. Čím to je? WiFi se chytili velcí distributoři - zejména AutoCont jej výběrem nabízených značek pojal ve velkém stylu. A při velkých odběrech si může také dovolit nasadit lepší ceny, jimž malí odběratelé nakupující neznačkovou produkci nemohou zatím účině konkurovat. Uvidíme, nakolik se to změní, až se G produkty stanou i u "noname" firem zavedenější. </p>

<p>
PS: Přehled WiFi najdete pochopitelně v rubrice <A href="http://www.marigold.cz/prehledwifi/">Přehled WiFi techniky</A>. <STRONG>Nic z toho na Marigoldovi nelze koupit, jsou tam linky na prodejce</STRONG>, tak mi <STRONG>laskavě žádné objednávky neposílejte</STRONG>. </p>

<p>
&#160;</p>