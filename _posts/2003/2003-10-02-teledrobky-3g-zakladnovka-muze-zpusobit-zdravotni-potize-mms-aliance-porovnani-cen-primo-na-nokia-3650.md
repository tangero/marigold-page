---
ID: 545
title: 'Teledrobky: 3G základnovka může způsobit zdravotní potíže, MMS aliance, porovnání cen přímo na Nokia 3650'
author: Patrick Zandl
post_excerpt: ""
layout: post
oldlink: >
  https://www.marigold.cz/item/teledrobky-3g-zakladnovka-muze-zpusobit-zdravotni-potize-mms-aliance-porovnani-cen-primo-na-nokia-3650
published: true
post_date: 2003-10-02 08:38:00
---
<p>
Další příspěvek k dohadům, zda a jak mobily působí na lidské zdraví, přináší studie holandského ministerstva. Ta tvrdí, že <STRONG>základnové stanice 3G sítí mohou způsobovat bolesti hlavy</STRONG> a další podobné potíže, pokud se zdržujete v jejich blízkosti. Těžko mi soudit, nejsem doktor, možné je dneska všechno. Na <A href="http://story.news.yahoo.com/news?tmpl=story&amp;cid=581&amp;ncid=581&amp;e=7&amp;u=/nm/20030930/tc_nm/health_mobile_damage_dc" target=_blank>Yahoo pod článkem </A>zuří bohatá diskuse, zprávy vydal Reuters.</p>

<p>
<STRONG>Evropská MMS aliance vzniká:</STRONG> devítka evropských operátorů podepsala dohodu o propojení svých MMS a GPRS služeb tak, aby zákaznící mohli služby snadno a beze změn používat v těchto sítích. Jde o tyto operátory: Amena (Spain), O2 (Germany, UK and Ireland), ONE (Austria), Pannon GSM (Hungary), sunrise (Switzerland), Telenor Mobil (Norway) a Wind (Italy). Zdroj: <A href="http://www.telecom.paper.nl/index.asp?location=http%3A//www.telecom.paper.nl/site/news_ta.asp%3Ftype%3Dabstract%26id%3D34914%26NR%3D140" target=_blank>Telecom Paper</A>.</p>

<p>
<STRONG>Čtečka čárkových kódů knih pro Nokia 3650 umožní porovnávat ceny knih</STRONG> - a přitom jde jen o software! Jak to funguje? Prostě u knihkupce vytáhnete svoji Nokia 3650 s PaperClip software od firmy NeoMedia a vyfotíte ISBN kód. A za chvíli se vám vyhledá cena knihy u Amazonu. Proč to NeoMedia dělá? Dostává od Amazonu provizi za každou takto prodanou knihu. Amazon nemá české knihy, takže v našich knihkupectvích se budete namáhat marně. A vůbec netuším, proč by to nemělo fungovat i s Nokia 7650, ale nikde o ní nepíšou. Zdroj: <A href="http://www.neom.com/products/paperclick/pccell.jsp" target=_blank>NeoMedia</A>, <A href="http://home.businesswire.com/portal/site/google/index.jsp?ndmViewId=news_view&amp;newsId=20030930005562&amp;newsLang=en" target=_blank>tisková zpráva</A>. </p>
