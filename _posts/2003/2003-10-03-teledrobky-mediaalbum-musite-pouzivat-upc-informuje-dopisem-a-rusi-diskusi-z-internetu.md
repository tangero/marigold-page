---
ID: 553
title: 'Teledrobky: MediaAlbum musíte používat, UPC informuje dopisem a&nbsp;ruší diskusi z&nbsp;internetu'
author: Patrick Zandl
post_excerpt: ""
layout: post
oldlink: >
  https://www.marigold.cz/item/teledrobky-mediaalbum-musite-pouzivat-upc-informuje-dopisem-a-rusi-diskusi-z-internetu
published: true
post_date: 2003-10-03 10:03:00
---
<p>
Včera mi přišla SMS zpráva od T-Mobile informující mne o tom, že <STRONG>pokud více jak třicet dní nepoužívám službu MediaAlbum v T-Zones, bude mi služba zrušena</STRONG>. To jsem nějak původně přehlédl. Navíc skončila platnost ceny MMS zpráv za 2 Kč a na infolince mi řekli, že cena ze Švýcarska bude také 10 Kč, tak to jsem zvědav, jestli na účtárně nebudou jiného názoru. </p>

<p>
Nedávno jsem si tu postěžoval, že UPC neinformovalo zákazníky o zvýšení rychlosti na službě Mistrál, co se nyní jmenuje Čelo. Když jsem dorazil domů, <STRONG>měl jsem ve schránce dopis, který o zvýšení rychlosti Chella&#160;informoval.</STRONG> Překvapilo mne to - myslel jsem, že když rozesílají hromadně emaily s fakturami, vyjde je levnějši tam tuto informaci připsat. Hlavním důvodem ale asi bylo natištění nového čeláckého loga.</p>

<p>
Nepříjemné je, že <STRONG>UPC také zrušilo dostupnost mistrálího diskusního fóra z internetu</STRONG>, dostanou se na něj nyní jen lidé připojení přes UPC. Nebo nevím, kam se přesunulo (ale chvíli jsem hledal)!&#160;Toje velká škoda, fórum jsem s oblibou používal z práce a navíc jsem se na něj připojoval z domova přes GPRS v okamžiku, kdy jsem se potřeboval ujistit, že jsem nevykopl kabel z modemu, ale že spadlo UPC. Tomu je nyní konec, alespoň ale UPC může klidně spát, protože jeho výpadky nepůjdou tak snadno dokumentovat. Ještě že webmail zůstal dostupný z internetu. </p>
