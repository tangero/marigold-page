---
ID: 192
author: Patrick Zandl
layout: post
oldlink: 'https://www.marigold.cz/item/valka-v-iraku-zastavila-i-wifi-novinky

  '
post_date: 2003-03-25 08:12:00
post_excerpt: ''
published: true
summary_points:
- Invaze do Iráku zaměstnává americké zpravodajství více než telekomunikační novinky.
- Americká burza reagovala poklesem kurzu akcií na průběh invaze do Iráku.
- Válka se podepisuje na telekomunikačním odvětví skrze burzovní poklesy.
- Společnosti odsunuly prezentace novinek kvůli válce a jejímu vlivu.
title: Válka v&nbsp;Iráku zastavila i&nbsp;WiFi novinky&#8230;
---

<p>
Právě probíhající invaze do Iráku zaměstnává americké zpravodajství více, než telekomunikační novinky. A následkem toho nejenom jsem dnes ráno nenašel nic zajímavého podstatného pro Marigolda, ale také následkem toho měla burza v USA čas si uvědomit, že americká invaze do Iráku nepůjde tak snadno, jak se původně očekávalo. O víkendu dala irácká armáda najevo, že tak snadno to nepůjde a americká burza vzala tuto informaci v potaz - a <STRONG>kurz akcií šel rapidně dolů</STRONG>. Nasdaq klesl za jediný den&#160;o 3,7 % zatímco Dow Jones o 3.6. Pokud to chcete příkladmo, tak akcie Nokia klesly o 1,13 USD a uzavíraly na 14,68 USD, což mi jakožto jejich vlastníkovi neudělalo žádnou radost. </p>

<p>
Alespoň vidíte, <STRONG>jak se válka podepisuje na telekomunikačním odvětví</STRONG> - především skrze burzu. Zatímco minulý týden byl ve znamení burzovního optimismu posíleného "hladkým průběhem" války - tedy absencí negativních informací o ní, víkend přinesl obrázky zajatých američanů, hořících ropných vrtů a palbu do vlastních řad. Burza reagovala poklesem. Společnosti kotované na burze reagovaly tak, že odsunuly presentaci novinek na pozdější dobu, kdy jejich novinky nebudou přehlušeny válkou - už také proto, že na kurz akcií by nyní novinky neměly takový vliv. Ale nebojte, ono se časem něco najde...</p>