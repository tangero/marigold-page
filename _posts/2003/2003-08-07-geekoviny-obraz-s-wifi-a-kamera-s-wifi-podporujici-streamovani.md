---
ID: 429
author: Patrick Zandl
layout: post
oldlink: 'https://www.marigold.cz/item/geekoviny-obraz-s-wifi-a-kamera-s-wifi-podporujici-streamovani

  '
post_date: 2003-08-07 13:33:00
post_excerpt: ''
published: true
summary_points:
- Wallflower je LCD obraz s WiFi, zobrazující fotky nahrané z počítače, za cenu 700
  dolarů.
- Toshiba IK-WB11a je WiFi kamera streamující video v kvalitě 1280x960 s SD slotem.
- Toshiba chystá pro kameru dynamické DNS a unikátní URL, plus placený 400 GB prostor.
- Cena kamery Toshiba IK-WB11a je 800 USD.
title: "Geekoviny: Obraz s WiFi a kamera s WiFi podporující streamování"
---

<p>
První hezká hračka je vlastně <STRONG>starší nápad použít LCD displej jako obraz do místnosti</STRONG> - tedy jako obraz v rámu a do obrazu si z počítače nahrajete nějaké fotky, které obraz zobrazuje (trvale, nebo je střídá atd). Wallflower je obraz o úhlopříčce 12 palců, kam fotky posíláte přes WiFi. Za takovou hezkou ptákovinu můžete utratit cca 700 dolarů. Bližší info v češtině <A href="http://www.bloguje.cz/blogy/gadgets/3158_item.php" target=_blank>na Gadgets</A>.</p>

<p>
Druhá novinka&#160;s názvem <STRONG>Toshiba IK-WB11a</STRONG>&#160;je už podstatně praktičtější. <STRONG>Jde o kameru <IMG height=131 alt="Toshiba NetCam" src="/wp-content/uploads/toshibakam.jpg" width=150 align=right border=1>schopnou streamovat video</STRONG>, tedy přenášet živé video z místa, kde je instalovaná. A kamera má WiFi podporu, takže ji můžete přikonektit <EM>(fuj, to je slovo)</EM> na nejbližší přístupový bod a ona jede. Video má kvalitu 1280x960, tedy 1,4 megapixelu CCD snímače a také má slot pro SD kartu, aby mohla nahrávat, když se přeruší spojení se sítí. Pro ten případ bych doporučil do slotu dát i tu SD kartu...</p>

<p>
Toshibáci také vytvářejí speciální stránku pro tuto kameru, která bude schopná dělat dynamické DNS jako podporu a také unikátní URL pro každou kameru, aby se na ni lidé mohli dívat. Za poplatek bude možno koupit i 400 GB prostoru. <STRONG>Cena kamery je 800 USD...</STRONG> Užitečnost každé takové bezpečnostní kamery závisí na kvalitě dodávaného software, Toshiba je ostatně v těchto kamerách dost zběhlá a její nabídku <A href="http://www.toshiba.com/taisisd/security/products/cameras/index.htm" target=_blank>najdete zde</A>. <EM>Zdroj: </EM><A href="http://napps.nwfusion.com/weblogs/cool/archives/003251.html" target=_blank><EM>Network World Fusion</EM></A>.</p>