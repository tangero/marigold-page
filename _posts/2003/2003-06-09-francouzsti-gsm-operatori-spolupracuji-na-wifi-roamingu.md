---
ID: 349
author: Patrick Zandl
layout: post
oldlink: 'https://www.marigold.cz/item/francouzsti-gsm-operatori-spolupracuji-na-wifi-roamingu

  '
post_date: 2003-06-09 08:26:00
post_excerpt: ''
published: true
summary_points:
- Francouzští operátoři Orange, SFR a Bouygues Telecom umožní roaming mezi svými WiFi
  hotspoty.
- Zákazníci budou moci používat hotspoty konkurence a platit skrze svého operátora.
- Francouzští operátoři chtějí vytvořit standard pro roaming WiFi a GSM sítí.
- SFR podepsala roamingovou dohodu s evropským hotspot operátorem Swisscom Eurospot.
title: Francouzští GSM operátoři spolupracují na WiFi roamingu
---

<p>
Ve Francii to několika otevřeným hlavám došlo - francouzští mobilní operátoři pracují na tom, aby jejich zákazníci mohli využívat hotspoty i jejich konkurentů. Jak <STRONG>Orange, tak SFR i Bouygues Telecom staví svoje WiFi hotspoty</STRONG> a nyní došli k závěru, že zákazníkům i jejich příjmům by více prospělo, kdyby <STRONG>bylo možné mezi hotspoty roamovat</STRONG>. </p>

<p>
Do konce roku by tak měli mít zákazníci možnost používat libovolný hotspot konkurenta&#160;a poplatky by se jim měli objevit na vyúčtování u domácího operátora. Tím ale aktivita trojky nekončí - francouzští operátoři touží po vytvoření standardu pro roaming WiFi sítí a GSM sítí a chtějí jeho vznik a implementaci iniciovat. SFR kromě toho již podepsala roamingovou dohodu s významným evropským hotspot operátorem Swisscom Eurospot, dceřinkou švýcarského operátora Swisscom. <EM>Zdroj: </EM><A href="http://www.idg.com.hk/cw/readstory.asp?aid=20030606005" target=_blank><EM>Computerworld</EM></A><EM>.</EM></p>

<p>
Tak <STRONG>tomu říkám chvályhodná aktivita</STRONG>. A co roaming u nás? Pár hotspotů tu již máme, ale roaming mezi nimi žádný. Ostatně komerčních hotspotů je tu málo...</p>