---
ID: 674
author: Patrick Zandl
layout: post
oldlink: 'https://www.marigold.cz/item/kolik-stoji-push-to-talk-over-cellular

  '
post_date: 2003-11-18 07:33:00
post_excerpt: ''
published: true
summary_points:
- Verizon nabízí PTT zdarma s tarify nad 60 USD, podporuje Motorola V.60.
- Sprint poskytuje PTT zdarma od 100 USD, Audiovox zařízení.
- Nokia plánuje PoC ve všech nových telefonech v roce 2005.
- Eurotel má šanci s PoC, T-Mobile podporuje FastChat pro Symbian.
title: Kolik stojí Push-to-Talk over Cellular?
---

<p>
Ze zvědavosti jsem se díval, kolik stojí funkce PoC (Push-to-Talk over Cellular) v sítích, kde ji už nasadili. Americký Verizon ji nabízí zdarma, pokud máte tarifní plán vyšší jak 60 USD. Verizon podporuje PTT s telefony Motorola V.60. Americký Sprint nabízí zařízení Audiovox a PTT je zdarma při tarifech od 100 USD, případně si jej lze připlatit k nižším tarifům za cenu 5-15 USD v závislosti na ostatních službách zákazníka. Samozřejmě nic z toho není v GSM síti, u Verizonu jde o CDMA a Sprint je PCS.</p>

<p>
Nokia tvrdí, že všechny její nové telefony budou v roce 2005 mít funkci PoC, takže bude zajímavé sledovat, kdo se s ní na našem trhu vytasí nejdříve. Značné šance má Eurotel - T-Mobile je ale podporovatel v podstatě konkurenční technologie <A href="http://www.fastchat.com/" target=_blank>FastChat</A> vyvinuté společností FastMobile. FastChat ale funguje jen na Symbian telefonech P800/3650/7650 a je docela drahý, platí se měsíční paušální poplatek 7 liber plus přenesená data v síti. No a Oskar, ten se do nových služeb zase tolik nehrne, když to má stát balík peněz. I když, mohl by jednou překvapit :)</p>