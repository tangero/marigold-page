---
ID: 92
title: 'Kterak úžasně ušetřiti na počítačích a&nbsp;operačním systému'
author: Patrick Zandl
post_excerpt: ""
layout: post
oldlink: >
  https://www.marigold.cz/item/kterak-uzasne-usetriti-na-pocitacich-a-operacnim-systemu
published: true
post_date: 2003-02-13 09:33:00
---
<p>
Potřeboval jsem v práci zprovoznit dvě mašiny pouze pro surfování. I napadlo mne, že bych na ně instaloval Linux a Mozillu. Dále mne v mojí šetrnosti (no, tady je na vinně spíše Bořík) napadlo, že bych mohl koupit nějaké popelnice a Linux ještě ke všemu bootovat ze serveru, když už je to tak síťový a báječný operační systém (alespoň to tvrdí reklama v podobě Fufa a Jacka :)</p>

<p>
I zakoupil jsem dva jeté počítače, co vypadaly nejméně na třicet tisíc, protože na sobě mají značku Compaq - samozřejmě jsou asi pět let staré s nějakým prapentiem. Jenže oba dohromady mne vyšli na 6000 Kč a to se počítá, za to bych nekoupil ani jeden nový.</p>

<p>
A pak jsem povolal Odborníka. Ten se jal instaloval Linux. A ukázalo se, že taková legrace to nebude - compy odmítly Linux nabootovat, kousaly se s RedHatem i Slackem, hlásily oblíbené Kernel Panic a black screen of pinguin death. Odborník se s tím mořil asi pět hodin, prohazoval CDromy, šteloval mechaniky, zkoušel možné a nemožné. Pak rezignoval a pravil, že je něco vadného na řadiči a compy mám reklamovat. </p>

<p>
Jenže k reklamaci jsem se ještě nedostal. Včera mne napadlo ze srandy strčit do compu CD s BeOS 4.5, jenž jsem kdysi tak miloval (a mám ho koupený, kdo tohle může říci?). Vida - počítač v klidu nabootoval i nainstaloval BeOS (konferenci o BeOS <A href="http://www.pandora.cz/conference/beoscz" target=_blank>najdete na Pandoře</A>). Vítězství by bylo úplné, kdyby podporoval vestavěnou síťovou kartu. BeOS je bohužel na jejich podporu dost slabý. A to mi vlilo naděj do žil - nabootoval jsem i nainstaloval Windows 2000, tam už síťovka chodila. Teď právě stahuji BeOS 5 (ten už je zdarma) a chci vyzkošet, zda bude mít podporu té vestavěné síťovky. Čili nyní kardinální otázka: fakt se s Linuxem tak ušetří a je lepší než Wokna? Mi se zdá, že s ním jsou úplně stejné problémy, jako s Windows :( Zejména pokud to druhé umíte správně nastavit :)</p>

<p>
PS: Kdyby byl někdo <STRONG>ochoten poměřit svoje síly s Compaqem</STRONG>, nechť se přihlási na <A href="mailto:marigold@marigold.cz">marigold@marigold.cz</A> a může se dát do instalace. Odměna jistá - kupovat Wokna se mi na ty popelnice fakt nechce. </p>
