---
ID: 51
author: Patrick Zandl
layout: post
oldlink: 'https://www.marigold.cz/item/access-point-s-podporou-wifi-a-bluetooth-aneb-apcka-s-bluetooth-nejsou-levna

  '
post_date: 2003-01-19 21:29:00
post_excerpt: ''
published: true
summary_points:
- Bluetooth připojení Palm Tungstena k internetu přes PC přestalo fungovat.
- Autor zvažoval koupi bluetooth access pointu pro pohodlnější používání Palmu.
- Bluetooth access pointy jsou překvapivě dražší než WiFi, i v USA.
- WNI Universal Wireless Gateway kombinuje WiFi, bluetooth a USB hub.
- Autor se nakonec rozhodl opravit stávající připojení přes Windows XP.
title: "Access point s podporou WiFi a bluetooth – aneb APčka s bluetooth"
  nejsou levná&#8230;
---

<p>
Nějak jsem si doma rozhasil připojení z mého Palm Tungstena do internetu přes domácí počítač vybavený bluetooth kartou. Někde jsem něco změnil a za zlaté tele nemůžu přijít na to co a kde - Tungsten se mi přes bluetooth neautorizuje do sítě a na autorizaci skape. </p>

<p>
To mne přivedlo na myšlenku, že bych si mohl pořídit access point pro bluetooth a zbavit se nutnosti pouštět počítač jen proto, abych si na Palmu stáhl poštu atd - čili že by jeho používání získalo na luxusu ...</p>

<p>
Samozřejmě jsem do toho nechtěl vrazit jmění a dost mne překvapilo, že access pointy pro bluetooth jsou až dvakrát dražší než pro WiFi. A to nejenom u nás, kde bych možná čekal, že si na dovozu takového málo žádaného tovaru obchodník narazí solidní <EM>hrabat</EM>, ale i v USA. Přitom jsem vždy měl bluetooth za levnější technologii a klientské části jako USB dongle jsou už dnes k sehnání za tisícovku. Vypadá to tak, že WiFi je přeci jen větší masovka. </p>

<p>
Nakonec jsem se dopátral u nás <A href="http://www.bluetooth-shop.cz/" target=_blank>bluetooth-shop.cz</A> a ti nabízejí jak acess pointy pro bluetooth (mají i WiFi tovar), tak další bezdrátové hračky.&#160;V sekci chystaných novinek mne zaujal access point <A href="http://www.bluetooth-shop.cz/pd-2063402843.htm" target=_blank><STRONG>WNI Universal Wireless Gateway</STRONG></A> který nabídne jak WiFi tak bluetooth. Tahle hračka má mít i modifikaci, kdy v ní bude integrovaný čtyřportový hub pro malou kancelář. Zařízení má také dvě USB přípojky pro připojení dalších zařízení. Cena ovšem není známá... </p>

<p>
A na závěr: při pohledu na ceny všech těch bluetooth APček jsem se rozhodl, že si přeci jen znovu rozchodím ten most na XPčkách... :)</p>