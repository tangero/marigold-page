---
ID: 725
author: Patrick Zandl
layout: post
oldlink: 'https://www.marigold.cz/item/struktura-weblogu

  '
post_date: 2003-12-08 10:50:00
post_excerpt: ''
published: true
summary_points:
- PC Magazine článek analyzuje strukturu blogů, ale nezohledňuje české nástroje.
- Struktura blogu dle PC Magazine obsahuje prvky jako kalendář, RSS, profil autora.
- PC Magazine nebere strukturu dogmaticky, popisuje typické prvky úspěšných blogů.
- Principem většiny blogů je "vykrádat" a porovnávat cizí myšlenky.
title: Struktura weblogu
---

<p>
V <STRONG>americkém PC Magazine jsem našel zajímavý článek věnovaný weblogům</STRONG> - je hodně rozsáhlý, věnuje se výběru blogovacích nástrojů; v tomto ohledu samozřejmě nezohlednil české nástroje, takže není pro nás tak aktuální. Online verzi <A href="http://www.pcmag.com/article2/0,4149,1403731,00.asp" target=_blank>najdete zde</A>. Co je pro nás ale zajímavější, že redakce sestavila Structure of Blog, strukturu blogu. Pro naše milovníky fundamentální analýzy toho, jak blog nutně musí vypadat, to bude těžká rána, protože jsou zde i prvky, které ani Sova, ani ConBlog ani další nepředpokládají jako povinné - jenže co zmůžou, PC Magazine vychází ve větším nákladu a co je v novinách, to je pravda :)</p>

<p>
Navíc to není tak daleko od smyslu věci, takže si dovolím sem ukradený obrázek struktury weblogů presentovat.</p>

<p>
<IMG height=274 alt="Struktura weblogů podle PC Magazine" src="/obrazek/blogstructure.jpg" width=440></p>

<UL>
<LI dir=ltr>A - obrázek/ikonka autora blogu&#160;</LI>
<LI dir=ltr>B - kalendář s možností výběru příspěvků podle dní</LI>
<LI dir=ltr>C - blogposty (zprávy) řazené sestupně podle nejnovějšího na vrchu</LI>
<LI dir=ltr>D - trvalý odkaz (anglicky permalink, česky se razí trvalink) na příspěvek v archivu</LI>
<LI dir=ltr>E - možnost komentovat zprávu</LI>
<LI dir=ltr>F - RSS pro syndikaci obsahu</LI>
<LI dir=ltr>G - odkaz na autorův profil</LI>
<LI dir=ltr>H - automaticky archivované příspěvky z předchozích měsíců</LI>
<LI dir=ltr>I - odkaz na konkrétní knihy z Amazon.com - když na ně návštěvník klikne a koupí si ji, autor blogu dostane nějakou tu provizi.</LI>
<LI dir=ltr>J - vypsané poslední komentáře</LI>
<LI dir=ltr>K - vypsané poslední příspěvky</LI></UL>
<p>
Jenže PC Magazine nebere svůj názor tak dogmaticky, budiž to štěstí pro mnoho weblogů. Pouze se podívalo na typické weblogy a zjistilo, jak vypadají, vůbec se nehodlá přít o to, jestli příspěvky na weblogu musí mít možnost trvalého odkazu. Je ale zajímavé, že takovéto řazení a struktura stránky weblogu se opravdu uchytila a je totožná prakticky ve všech zahraničních software pro tvorbu weblogu. Takže proč hloubat nad tím, zda je web Černovlásky weblogem nebo ezinem či dokonce webzinem, když je to jedno. Už proto, že <STRONG>principem většiny weblogů je přeci <EM>"vykrádat"</EM></STRONG> - tedy číst cizí články, myšlenky, porovnávat je s vlastními i cizími a z toho pak nabídnout nějaký sumář. </p>