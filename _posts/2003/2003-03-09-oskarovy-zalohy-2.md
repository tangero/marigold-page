---
ID: 153
author: Patrick Zandl
layout: post
oldlink: 'https://www.marigold.cz/item/oskarovy-zalohy-2

  '
post_date: 2003-03-09 20:10:00
post_excerpt: ''
published: true
summary_points:
- Oskarův mluvčí Přerovský popírá zahrnování víkendových hovorů zdarma do záloh.
- Infolinka Oskara potvrdila účtování plné ceny hovorů s následnou slevou.
- Faktura Oskara ukazuje hovory nejprve účtované, poté s 100% slevou.
- Autor se omlouvá za možné mylné informace o navyšování záloh.
title: Oskarovy zálohy 2
---

<p>
Můj oblíbený humoristický magazín Mobilmaniak se zeptal Igora Přerovského, pressemluvčího Oskara, jak že je to s tím zahrnováním víkendových hovorů zdarma do záloh. <STRONG>Tento odpověděl, že jest to nesmysl.</STRONG> Abych nevypadal jako trubka, kterou to nenapadlo ověřit, tak upozorňuji, že tuto informaci jsem na dotaz získal u infolinky Oskara, když byl Oskar dotázán na důvod překročení limitu. A protože následně přišla faktura, kterou informaci operátora osvědčovala, nepátral jsem dále maje věc za vyřízenou - jinak bych se samozřejmě přeptal, jsem dalek bláhovosti uvěřit informaci infolinky bez ověření. Opravdu se podívejte do faktury a všimnete si, že nejdříve máte všechny hovory účtované za plnou cenu a potom o&#160;sloupec dále Oskar odečte minuty hovorů které mají být účtovány jako zdarma - a dá na ně 100 procent slevy. Čili ty hovory nejsou na faktuře a tedy ani v systému zdarma hned od začátku...</p>

<p>
Nicméně prý to tak nefunguje, že by se jejich výše připletla do výpočtu záloh.. To by bylo dobře, všem co šli navyšovat zálohu se omlouvám. Definitivní závěr udělám až po další faktuře...</p>