---
ID: 173
title: 'Centrino v&nbsp;Čechách a&nbsp;blouznící Intel, Vivato WiFi switch, Mobil s&nbsp;WiFi od Motoroly a&nbsp;také od TI.'
author: Patrick Zandl
post_excerpt: ""
layout: post
oldlink: >
  https://www.marigold.cz/item/centrino-v-cechach-a-blouznici-intel-vivato-wifi-switch-mobil-s-wifi-od-motoroly-a-take-od-ti
published: true
post_date: 2003-03-18 07:51:00
---
<p>
Na serveru Notebooky.cz, části to Technetu, <A href="http://www.notebooky.cz/novinky/centrinotzcr030318.html" target=_blank>vyšel Bohoušův článek věnovaný příchodu Centrina od Intelu</A>. Už název je pro zběhlého wifistu provokativní: <B>Centrino v Čechách! Po rádiu a mikrovlnné troubě třetí revoluce.</B> Jak by ne - Intel na vcelku neinovativní řešení hodně vsází a ačkoliv je jedinou zásluhou Centrina integrace WLAN do majoritně používaného mobilního řešení, Intel "vkládá do Centrino platformy naděje srovnatelné s vynálezem a následným úspěchem takových zařízení jako je rádio či mikrovlnná trouba."<STRONG> Marketingové kecy a žvásty</STRONG> - není to nic, co byste nákupem PCMCIA karty do stávajícího notebooku nezvládli taky. </p>

<p>
<STRONG>Vivato </STRONG><A href="http://www.vivato.net/" target=_blank>oficiálně představilo </A>svůj dlouho očekávaný WiFi switch s dosahem 4 km outdooru, přitom nabízí celkovou přenosovou rychlost až 33 Mbps ve třech beamech. Cena 13499 USD. </p>

<p>
<STRONG>Nextel spolu s Motorolou</STRONG> hodlají představit první mobilní telefon kombinující WiFi a mobilní síť. V danném případě ovšem síť iDEN používanou na americkém kontinentě. Telefon bude na trhu v druhém pololetí. Pro nás není vše ztraceno, mobil také bude podporovat GSM sítě a GPRS. Zdroj: <A href="http://www.infoworld.com/article/03/03/17/HNnextel_1.html" target=_blank>Infoworld</A>.</p>

<p>
<STRONG>TI představuje WANDA</STRONG> - <STRONG>koncept design trimodového telefonu</STRONG>. Díky tomuto konceptu vám stačí dodat okolní plasty a klávesničku a můžete prodávat telefon podporující GSM/GPRS, bluetooth a WiFi a najednou jak surfovat na internetu skrze WiFi, tak telefonovat. Koncepty jsou úspěšná záležitost především pro tchajwanské firmy - ty jen konceptový tišťák obalí do líbivého plastu a produkují mobil na úrovni. WiFi a mobily pomal srůstají, nemyslíte?</p>
