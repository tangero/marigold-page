---
ID: 254
author: Patrick Zandl
layout: post
oldlink: 'https://www.marigold.cz/item/novy-wifi-shop-se-jmenuje-wifishop-cz

  '
post_date: 2003-04-25 12:34:00
post_excerpt: ''
published: true
summary_points:
- Vanco.Net spustil WiFi shop wifi-shop.cz s potřebami pro síťaře.
- Vanco.Net má výhodu skladové dostupnosti díky vlastní výstavbě sítí.
- Logistika e-shopů je náročná, autor má zkušenosti z Mobil Media a Cinetiku.
- Autorovi trvala objednávka z Elity přes týden, navýšili cenu o 50%.
title: 'Nový WiFi shop se jmenuje WiFishop.cz :)

  '
---

<p>
<p>
Nedávno jsem dostal tip na <STRONG>právě zahájený provoz WiFi shopu firmy Vanco.Net</STRONG>, provozovatele sítě WIA. Shop najdete na doméně <A href="http://www.wifi-shop.cz/" target=_blank>wifi-shop.cz</A>- a příjemné na něm je to, že na něm najdete všechno možné co je pro síťařinu potřeba a to včetně stožárů, hmoždinek a dalších legrácek. Například výběr access pointů tu není nijak široký - v podstatě jen dva levné a několik drahých, například shop od Elity má nabídku širší. Otázka je, jestli mezi access pointy najdete tolik rozdílů (vyjma ceny), abyste museli vybírat podle značek. </p>

<p>
Zpět k shopu - výhoda Vanco.Netu je v tom, že sítě staví a tak má většinu věcí skladem pro sebe a pro svoji aktuální výstavbu. Nečekáte, až někdo s nákupní taškou objede sklady, ale můžete zboží dostat rovnou. Alespoň by to tak teoreticky mělo fungovat, pokud to Vanco.Net nepomrví a nebude objednávky zbytečně zdržovat.</p>

<p>
Porovnání přeci jen mám: objednal jsem si na shopu Elity pigtail k Lucentí kartě s anténou - 17.4. v 11:30. Cena 2000 Kč. Dne 23.4. o půlnoci&#160;jsem dostal, že cena bude o litr vyšší. Inu, potřeboval jsem to a už jsem to nechtěl nikde dále shánět, souhlasil jsem. Dneska jsem dostal email, že mi to expedovali a to jsem ještě napochybách, jestli tomu nepomohlo to, že jsem se znovu emailem otázal, co že je s tou zásilkou. Osm dní tedy trvalo, abychom si ujasnili, za jakou cenu mají to co chci a co na webu nabízejí. Dalších pár dní potrvá, než mi objednaný tovar dojde. Takhle si prodej po netu nepředstavuju - můžete namítnout, že byly velikonoce, ale polovina čtvrtka a celý pátek je dostatek času...</p>

<p>
Inu,<STRONG> logistika shopů</STRONG> je dosti zapeklitá věc. Jistou zkušenost s tím mám, v Mobil Medii jsem si takto vyhrál s několika shopy, než se mi podařilo lidi přesvědčit jak to dělat. A nyní v Cinetiku si to můžu užívat ve velkém. Testovací provoz jsme trochu přehnali a tak denně expedujeme kolem stovky zásilek s DVD :) Překvapilo to nejenom nás, ale i místní poštu. Nu, snad se s tím potýkáme zdárně :)</p>

</p>