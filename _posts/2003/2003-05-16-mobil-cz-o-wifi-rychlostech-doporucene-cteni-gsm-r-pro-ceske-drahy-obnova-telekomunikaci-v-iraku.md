---
ID: 297
author: Patrick Zandl
layout: post
oldlink: 'https://www.marigold.cz/item/mobil-cz-o-wifi-rychlostech-doporucene-cteni-gsm-r-pro-ceske-drahy-obnova-telekomunikaci-v-iraku

  '
post_date: 2003-05-16 08:31:00
post_excerpt: ''
published: true
summary_points:
- Nachtmannův článek na Mobil.cz kompaktně probírá WiFi modulace OFDM, PBCC a DSSS.
- České dráhy do 25. května vyberou dodavatele GSM-R řešení pro komunikaci vlak-dispečink.
- Iráckou telekomunikační infrastrukturu obnoví WorldCom za 45 milionů USD.
- V Iráku bude zřejmě nasazen standard GSM pro mobilní síť.
title: Mobil.cz o&nbsp;WiFi rychlostech, doporučené čtení. GSM-R pro České dráhy.
  Obnova telekomunikací v&nbsp;Iráku
---

<p>
Na Mobil.cz napsal Petr Nachtmann článek <A href="http://www.mobil.cz/mobilni_komunikace/wifi/pastpbcc030512.html" target=_blank>Nesprávný výběr zařízení pro Wi-Fi vás může zavést do pasti</A>. <STRONG>Hezky&#160;tam probírá modulace používané ve WiFi,</STRONG> jako OFDM, PBCC a DSSS, jestli o nich chcete něco rychlého a kompaktního vědět, doporučuji to přečíst. &#160;</p>

<p>
Další zpráva: <STRONG>České dráhy by měly do 25. května vybrat dodavatele GSM-R řešení</STRONG>, tedy drážního komunikačního systému založeného na GSM technologii. ČTÚ jim na to již před nějakou dobou vydalo licenci a tento systém by měl umožnit komunikaci mezi vlakem a dispečinkem. Už loni v létě vyhrálo tendr konsorcium AŽD a Kapsch, co mi přišlo dost vtipné byl fakt, že nikdo z nich tu technologii nevyráběl. Ostatně Siemens uspěl (druhý účastník tendru) s odvoláním a tendr běží znovu. Prý nabídka Siemensu byla o 20% nižší... </p>

<p>
Mne by spíš zajímalo, zda díky implementaci GSM-R budeme moci volat z vlaků s kvalitním signálem, jako bývá běžné v zahraničí, kde se dráhy domluví s mobilními operátory a ještě si na GSM-R přivydělají. Přál bych to jak Drahám, tak nám...</p>

<p>
Další doporučený článek <A href="http://www.isdn.cz/clanek.php?cid=4910" target=_blank>je na ISDN serveru </A>a <STRONG>týká se obnovy telekomunikační infrastruktury Iráku</STRONG> vybombardované američany (a brity) k nepoužitelnosti.&#160;Zcela nepřekvapivě ji bude obnovovat americký WorldCom známý především účetními podvody a loayalitou americké vládě. Kontrakt zvučí zatím na 45 mil USD, další budou zřejmě následovat. Zajímavé je, že se neprolobbovalo nasazení CDMA do Iráku a mobilní síť zde bude zřejmě na standardu GSM. </p>