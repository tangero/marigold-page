---
ID: 308
title: 'To je vám to referendum o&nbsp;EU fakt tak jedno?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/to-je-vam-to-referendum-o-eu-fakt-tak-jedno
published: true
post_date: 2003-05-22 14:37:00
---
<p>
Dneska jsem dostal několik udivených emailů téma <EM>"reklamy EU"</EM> na Marigoldovi. Dokonce v jednom si pisatel posteskl, že se mi to snadno s mými známostmi dostává reklama na EU z vládních peněz, zatímco na jeho servery nezbylo. Nevím, jaké známosti měl na mysli, nicméně tu "reklamu" jsem na Marigolda dal zadarmo jako cokoliv jiného, protože mi přišlo až trapné, jak je každému referendum o EU ukradené...</p>

<p>
Lidi, trochu se probuďte! Kdyby se národ bouřil proti EU jakožto další okupaci, nepřišlo by mi to tak trapné, protože ten nezájem o fakt důležitého rozhodnutí o desetiletích směřování téhle země, mi přijde opravdu hrozný. Fakt je vám to jedno? Fakt raději pojedete v pátek na chatu, místo abyste šli hodit hlasovací lístek do urny? Copak je tohle opravdu země tupých vidláků, kterým je jedno kde žijou, hlavně když jim hnůj z&#160;trakaře nepadá do piva? </p>

<p>
Ano, jsem pro vstup do EU, ačkoliv mi to může být jedno. Na mém pase už dvanáct hvězdiček pod říšskou orlicí je, občany EU budou a jsou i moje děti. Vy budete stát na letištích ve frontách <EM>non EU citizens</EM>, vy budete dělat hranici mezi Asií a Evropou, ne já. </p>

<p>
Ale vám je to jedno. Když probíhalo podobné referendum před lety v Rakousku, všechny weby se třepetaly halasným JA či NEIN podle nátury jejich provozovatele. V Čechách až na výjimku <A href="http://www.websky.cz/eu/" target=_blank>EuroBlogu</A>, <A href="http://www.euroskeptik.cz/">Euroskeptika</A>, <A href="http://www.mizoch.net/eurostop/" target=_blank>Eurostopu</A> a <A href="http://weblog.rider.cz/ShowRecord.aspx?day=20030517" target=_blank>Altaira</A> (a pár dalších) mi přijde, <STRONG>že tak závažné rozhodnutí nikoho netrápí.</STRONG> Nebo v tom opravdu máte všichni jasno? Tedy, to i ten Altair se svými eurožvásty mi přijde lepší, když vidím, že mu na tom alespoň záleží a co na tom, že si nemyslím, že má pravdu...</p>

<p>
<STRONG>Jen tak na okraj, k </STRONG><A href="http://www.vlast.cz/eu/images/plakaty/1.GIF" target=_blank><STRONG>té normě na banány</STRONG></A><STRONG>.</STRONG> Normu na banány zná i ČSN a není pravda, že je důležité, jak jsou banány křivé, ale odkud jsou. Norma v tomto případě slouží k tomu, abyste si mohli koupit ovoce v porovnatelné kvalitě. Většina lidí to v praxi ocení, když stačí dodavateli říct, že chce zboží takové a takové jakosti a vyhovující takové normě a dodavatel se nemůže vymlouvat, když přiveze něco jiného. I proto tu normy jsou. <STRONG>Pravda je, že norma je na zakřivení okurek</STRONG>, nepamatuji si ji z hlavy (už zeleninu léta nedělám, zavolejte si do VVISSu a jistě vám poradí :) - ale problém křivých okurek je zejména v pohostinství, kde se moc křivé okurky nevejdou do automatických kráječů a jsou problémy s jejich zpracováním. Není pravda, že takové ovoce se nesmí prodávat - jen nesmí být označeno normou. Prodávat se nesmí ovoce shnilé ani výkroje...</p>

<p>
PS: <A href="http://www.marigold.cz/kampstat.html?kampan=eu">statistika té "reklamy na EU" je zde...</A>&#160;ať je ta reklamní kampaň kompletní :) <BR>PPS: Tohle mi poslal Nero. <A href="http://www.abacus.cz/temp/cd.jpg" target=_blank>Klikni a otevře se CD mechanika :)</A></p>
