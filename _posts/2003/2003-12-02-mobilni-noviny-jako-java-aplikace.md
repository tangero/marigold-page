---
ID: 710
author: Patrick Zandl
layout: post
oldlink: 'https://www.marigold.cz/item/mobilni-noviny-jako-java-aplikace

  '
post_date: 2003-12-02 07:43:00
post_excerpt: ''
published: true
summary_points:
- Mobilní noviny je Java aplikace iHned pro stahování zpráv a TV programu do telefonu.
- Telefon uchovává minimálně 6 titulků zpráv v šesti informačních kanálech.
- TV program lze stáhnout až na týden dopředu, detaily článků dočasně.
- Aktualizace zpráv probíhá přes WAP, ideální by bylo GPRS.
title: Mobilní noviny jako Java aplikace
---

<p>
Ještě než se půjdu zahrabat, napíšu sem o aplikaci Mobilní noviny, se kterou přichází iHned (uf, automaticky jsem napsal iDNES). Je to Java aplikace instalovatelná přes WAP, která vám umožní stahovat si a ukládat si zprávy a TV program přímo do telefonu. </p>

<p>
U aplikace Zprávy je telefon je schopen uchovávat - dle typu telefonu - minimálně 6 titulků a stručných popisů v šesti informačních kanálech. Ty se aktualizují stažením ze serveru iHNed.cz tak, že nově stažené zprávy vytlačují zprávy nejstarší. U aplikace TV je možno si stáhnout TV program až na týden dopředu. Veškeré zprávy lze procházet buď pouze jako titulky, nebo i ve formě stručných popisů obsahu. Pokud budete mít zájem přečíst si celý článek, stačí volbou "Detail" dočasně stáhnout ze serveru jeho kompletní znění. Listování detailem článku je např. oproti WAPu velmi pohodlné. Kvůli omezené kapacitě paměti mobilního telefonu, není však možné kompletní článek po přečetní nadále uchovat.</p>

<p>
Podrobnosti najdete na <A href="http://www.mobilninoviny.cz">www.mobilninoviny.cz</A> nebo na wap.mobilninoviny.cz ve wapu. Hezká vychytávka, uvidíme, jak se chytne. Samozřejmě by bylo fajn, kdyby se seznam zpráv dal aktualizovat přes datové GPRS a ne přes WAPové (a dražší).</p>