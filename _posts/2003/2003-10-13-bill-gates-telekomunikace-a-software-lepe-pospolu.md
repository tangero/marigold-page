---
ID: 579
author: Patrick Zandl
layout: post
oldlink: 'https://www.marigold.cz/item/bill-gates-telekomunikace-a-software-lepe-pospolu

  '
post_date: 2003-10-13 13:33:00
post_excerpt: ''
published: true
summary_points:
- Bill Gates hovořil na ITU Telecom World o spolupráci telekomunikačních a softwarových
  firem.
- Digitalizace produkce, distribuce a konzumace mění propojování a ovládání zařízení.
- Microsoft a Vodafone uzavřeli partnerství pro tvorbu standardů mobilních webových
  služeb.
- Microsoft představil IP TV řešení založené na Windows Media 9 pro živé vysílání
  a VOD.
title: Bill Gates -  Telekomunikace a software – lépe pospolu
---

<p>
Přednáška Billa Gatese na letošním ITU Telecom World (byl tu i v roce 1999 jako hlavní řečník) byla na téma spolupráce telekomunikačních firem a firem softwarových. Zatímco u telco firem mluvil Gates obecně, u softwarové firmy bylo evidentní, že má na mysli tu svoji. Téma jeho přednášky Telecommunications and Software: Better together bylo vlastně předehrou k oznámení partnerství mezi Microsoftem a Vodafonem, ale nepředbíhejme. </p>

<p>
<IMG height=200 alt="Bill Gates na ITU Telecom World 2003" src="/wp-content/uploads/billgates.jpg" width=256 align=right border=1>Bill Gates na začátku přednášky upozornil, že v současné době dochází k plné digitalizaci většiny procesů. Digitalizovaná je dnes jak produkce, tak distribuce a i konzumace - například informací. To ale do značné míry mění způsob, jakým propojovat a ovládat zařízení, říká Bill Gates. </p>

<p>
Nové možnosti přináší podle Gatese širokopásmové připojení a na konci dekády bude mít v rozvinutých zemích nadpoloviční většina domácností vysokorychlostní připojení, prorokuje. Také WiFi je podle Gatese fantastické tím, jak je operativní, spontální a přitom výkoné. </p>

<p>
A to byla nahrávka na smeč informací o vlastních produktech: produkty Microsoftu umožňují propojení široké škály služeb a zařízení. Microsoft jako důležité tlačí .NET architekturu a XML podporu. </p>

<p>
Například Korea.com má přes 8 milionů uživatelů Exchange služby, Korea Telecom implementuje Windows Media 9 pro Video on Demand a to včetně digitální správy autorských práv. </p>

<p>
Tím Bill Gates přešel ke konkrétním věcem a ohlásil <STRONG>uzavření partnerské spolupráce se společností Vodafone</STRONG>. S ní bude Microsoft spolupracovat na tvorbě a prosazování standardů <STRONG>mobilních webových služeb</STRONG>. Hlavním přínosem má být spolupráce a podpora vývojářů, specifikace standardů a také otevírání nových možností pro další zdroje příjmů telekomunikačních operátorů. Podrobné informace má přinášet <A href="http://www.microsoft.com/serviceproviders/mobilewebservices/" target=_blank>tento MS web</A>.</p>

<p>
Microsoft s Vodafone demonstrovali situaci na příkladu propojení svých databází do jedné služby, tedy konkrétní lokalizace uživatele (databází Vodafone) a vykreslení mapy z databáze Microsoft Maps. </p>

<p>
Novou konkrétní službou byl Digital Meeting založený na software MS Live Meeting, umožňující po internetu druhé straně na obrazovce demonstrovat a komentovat určitou presentovanou věc, přednášku, službu. </p>

<p>
Co si pod tím Microsoft a Vodafone představuje, ukázala krátká scénka, kterou tam sehrál tým asi pěti lidí. Zákazník připojení přes WiFi v kavárně se rozhodl objednat si belgickou čokoládu a tak poslal email obchodníkovi dodavatele. Ten přes komunikaci Windows Messengerem zjistil, že tahle čokoláda není tak zavolal zákazníkovi zase přes IP telefonii a nabídl mu švýcarskou. Zákazník ji chtěl vidět a tak následovala konzultace a rozjímání nad ceníkem v Live Meetingu, než si konečně zakroužkoval zákazník, co by chtěl. Dalším telefonátem přes Windows Messenger obchodník čokoládu objednal ve skladu a nakonec si poslíček zjistil cestu k zákazníkovi. </p>

<p>
Na scénce bylo zajímavé to, že zatímco dříve podobné scénky ukazovaly ukazovaly objednání podobného zboží na webu, kdy vlastně s objednávkou do styku žádný člověk nepřišel, jen objednávající a ten, kdo ho expedoval, dnes Microsoft představoval vlastně jen náhradu ůvodních procesů novou, digitální cestou. Jaký to mělo smysl? Chtěl Microsoft naznačit, že taková odosobněná cesta obchodního styku se nechytá? Nebo to bylo jen účelové demo pro jeho produkty? Těžko říci. </p>

<p>
Projev zakončil Bill Gates ohlášením Microsoft IP TV řešení založeného na Windows Media 9 a nabízejícího živý přenos TV i video on demand.</p>