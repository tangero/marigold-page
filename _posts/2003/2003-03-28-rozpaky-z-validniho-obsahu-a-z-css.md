---
ID: 205
author: Patrick Zandl
layout: post
oldlink: 'https://www.marigold.cz/item/rozpaky-z-validniho-obsahu-a-z-css

  '
post_date: 2003-03-28 14:04:00
post_excerpt: ''
published: true
summary_points:
- Autor má rád nové technologie, ale CSS design Marigolda mu činí potíže.
- CSS principům autor rozumí, ale chybí mu praktické zkušenosti s validním kódem.
- Autor rezignoval na validní kód Marigolda kvůli nedostatku času na jiné aktivity.
- Důležité je správné zobrazení v prohlížečích, validita kódu je méně podstatná.
title: Rozpaky z validního obsahu a z CSS
---

<p>
Mám rád nové technologie. Někdy je mám radši technicky než obchodně (WAP, UMTS atd), někdy mne dost zmáhají. Tak tomu je i v případě CSS a designu Marigolda. Za mých starých časů se design dělal hezky tabulkama - HTML kód byl otřesný, ale rozuměl jsem tomu. CSS rozumím v principu a moc se mi to líbí - jenže s tím jaksi nemám zkušenost praktickou a o validním dokumentu si můžu jen nechat zdát. Bohužel nejenom o validním dokumentu - chtěl jsem na Marigolda udělat takovou patičku a nějaký hezký boxík s odkazy na zajímavé servery. Po hodině snažení a 500 Kč investic do knih o CSS ze mne nic kloudného nevypadlo. </p>

<p>
Každému, co jeho jest - pro nedostatek času patičku vyřeším jinak (ještě nevím jak) a <STRONG>rezignoval jsem na snahu mít kód Marigolda validní,</STRONG> protože bych se s tím tak patlal, že by mi nezbyl čas na jinou práci. Tahle "validní" záležitost je pro fajnšmekry a do doby, dokud se stránka bude v hlavních prohlížečích zobrazovat, mne to trápit nebude. A pak? Pak uvidíme, asi přejdu na TXT formát :)</p>