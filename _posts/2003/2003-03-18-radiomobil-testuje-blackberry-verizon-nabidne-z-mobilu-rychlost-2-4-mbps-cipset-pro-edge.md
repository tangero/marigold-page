---
ID: 174
author: Patrick Zandl
layout: post
oldlink: 'https://www.marigold.cz/item/radiomobil-testuje-blackberry-verizon-nabidne-z-mobilu-rychlost-2-4-mbps-cipset-pro-edge

  '
post_date: 2003-03-18 08:28:00
post_excerpt: ''
published: true
summary_points:
- Verizon Wireless testuje 2,4 Mbps rychlost pomocí technologie 1xEV-DO v oblasti
  Washington DC.
- Analog Devices představil čipset pro EDGE řešení do mobilních telefonů, rychlejší
  než GPRS.
- Český T-Mobile testuje BlackBerry od RIMu a zvažuje lokalizaci pro český trh.
- BlackBerry má GSM/GPRS, pohodlnou práci s poštou a SMS, ale záleží na ceně.
title: RadioMobil testuje BlackBerry. Verizon nabídne z&nbsp;mobilů rychlost 2,4 Mbps,
  čipset pro EDGE
---

<p>
Až <STRONG>do rychlosti 2,4 Mbps</STRONG> si budou moci brouzdat ze svého mobilu či notebooku&#160;uživatelé americké sítě <STRONG>Verizon Wireless</STRONG>. Ovšem až na podzim letošního roku, tato rychlost zatím běží v testovacím provozu v oblasti Washington DC. Vše jede na<STRONG> technologii 1xEV-DO</STRONG> dodané firmou Lucent&#160; a Verizon si slibuje, že touto rychlostí bude konkurovat nejenom 3G, ale i broadband poskytovatelům internetu. Snad bude konkurenceschopný i cenou... 1xEV-DO vychází ze standardu CDMA2000. Podrobnosti na <A href="http://wireless.ziffdavis.com/article2/0,3973,937443,00.asp" target=_blank>Wireless Supersite</A>.</p>

<p>
Společnost Analog Devices představila svůj <STRONG>čipset pro kompletní EDGE řešení do mobilních telefonů</STRONG>. EDGE nabízí přenos dat (i v GSM sítích) rychlejší 3x až 5x než GPRS a je další velikou výzvou pro samotné 3G sítě. A právě čipset od AD umožní integrovat EDGE rychle a snadno i asijským výrobcům. Zatím EDGE telefony&#160;představila jen Nokia a Motorola. <A href="http://www.3g.co.uk/PR/March2003/5057.htm" target=_blank>Více na 3G</A>.</p>

<p>
<STRONG>Český T-Mobile testuje BlackBerry od RIMu</STRONG> a mělo by se ještě do konce měsíce rozhodnout, zda budou tato zařízení lokalizována nebo prodávána v angličtině. Zkoušel jsem je na CeBITu a oproti původní skepsi hodně BlackBerry překvapil. Především je úžasně lehký a ačkoliv vlastně nenabízí žádnou pokročilejší PDA funkci, má mnohé klady. Především má GSM/GPRS integrované a umí inteligentně a moc pohodlně zacházet s poštou a SMS. Navíc je lehoučký a maličký a má dobrou výdrž. Černobílý displej není podsvícený, ale přitom luxusně čitelný. Navíc se výrobce RIM dal do spolku jak s Microsoftem, tak se Symbianem - co mu to přinese, mi zatím ale není moc jasné. Podle mne na českém trhu bude záležet na ceně. Zajímavé to je do 7 tisíc Kč, nad to si raději kupte normální PDA...</p>