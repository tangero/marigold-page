---
ID: 662
author: Patrick Zandl
layout: post
oldlink: 'https://www.marigold.cz/item/cisco-predstavilo-aironet-1100-s-802-11g-sputnik-novy-hotspot-software

  '
post_date: 2003-11-13 08:05:00
post_excerpt: ''
published: true
summary_points:
- Cisco představilo Aironet 1200 a Aironet 1100 s podporou 802.11g.
- Aironety od Cisca podporují WPA, ale AES bude deaktivován do standardizace 802.11i.
- Sputnik představil verzi 2 software pro management hotspotů za 895 USD.
- Sputnik software podporuje max. 20 AP od Actiontec.
title: "Cisco představilo Aironet 1100 s 802.11G, Sputnik nový hotspot software"
---

<p>
Další výrobce WiFi techniky se propašoval do zatím elitní skupiny dodavatelů techniky podporující rychlejší 802.11g - a tentokráte je to <STRONG>Cisco</STRONG>. Včera představilo dva produkty, duální A/G <A href="http://www.cisco.com/en/US/products/hw/wireless/ps430/index.html" target=_blank>Aironet 1200 </A>a a singlebandový <A href="http://www.cisco.com/en/US/products/hw/wireless/ps4570/index.html" target=_blank>Aironet 1100</A>.<STRONG> Oba výrobky podporují WPA a dokonce</STRONG> Advanced Encryption Standard (AES) - jenže Cisco říká, že AES nechá deaktivované do doby, než bude příští rok udělán jeho standard 802.11i. Ceny jsou 899 USD resp 599 USD za singleband verzi, stávající již prodávané B verze Aironetů lze za 149 USD upgradovat. Cisco také má PCI kartu 249 USD a PCMCIA kartu za 169 USD, ty ale budou dostupné až z kraje příštího roku, zatímco nové Aironety jsou v prodeji už nyní. </p>

<p>
<A href="http://www.sputnik.com/" target=_blank><STRONG>Sputnik</STRONG></A><STRONG> představil verzi dvě svého software pro management hotspotů.</STRONG> Jeho software je určen pro menší sítě, serverová licence pro management a účtování stojí 895 USD a je pro max 20 přístupových bodů, používat lze zatím jen AP od Actiontec. Podrobnosti a zdroj: <A href="http://wifinetnews.com/archives/002374.html" target=_blank>WifiNetNews</A>.</p>