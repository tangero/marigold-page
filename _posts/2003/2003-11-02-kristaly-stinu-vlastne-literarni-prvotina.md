---
ID: 633
author: Patrick Zandl
layout: post
oldlink: 'https://www.marigold.cz/item/kristaly-stinu-vlastne-literarni-prvotina

  '
post_date: 2003-11-02 11:20:00
post_excerpt: ''
published: true
summary_points:
- Autor našel na ZIPce svou první, nedokončenou knihu Křišťály stínů z roku 1990.
- Křišťály stínů měly být eposem podobným Zaklínači, včetně autorského manuálu a slovníku.
- Autor knihu nedokončil kvůli jazykovým chybám a plánuje ji dopsat za 30-40 let.
- Úvod Křišťálů stínů a další povídky budou zveřejněny na autorově webu Marigold.
title: Křišťály stínů &#8211; vlastně literární prvotina
---

<p>
Nedávno jsem procházel zálohy na ZIPkách a našel jsem svoji úplně první knihu. Tedy abyste rozuměli, kdysi dávno, ještě v dětství, jsem chtěl být spisovatelem a psát knihy. A tak mám doma hromadu rozepsaných knih, které se na něčem zadrhly <EM>(zkrachoval nakladatel, nakladatel nikdy neexistoval, psal jsem to jen do šuplíku, nakladatel vydal tři kusy = byl jsem to já atd).</EM> </p>

<p>
Kříšťály stínů měl být rozsáhlý epos podobný trochu Zaklínači od Szapkowského, ačkoliv ten ještě tehdy neexistoval - Křišťály stínů pocházejí z roku 1990, soubor se mi kdysi podařilo konvertovat ještě z nějakého editoru z Commodore 64 na DOS a dokodrcal se až do Wordu. </p>

<p>
Vzhledem k tomu, kolik mi v roce 1990 bylo, má samozřejmě dílo "drobné" jazykové a literární chyby, nicméně jsem k němu našel i "Autorský manuál", kde jsem si poznamenával dějovou linii, zápletky a dokonce mám i výkladový slovník (nepublikováno). Až mne překvapuje, jak jsem byl už v té době docela úporný. </p>

<p>
No nic, Křišťály stínů si můžete přečíst. Zatím existuje jen jejich úvod a kdysi jsem se rozhodl, že je dopíšu, až se naučím pořádně psát, abych si tak hezký nápad nezabil. Takže pokračování najde na Marigoldovi za takových třicet - čtyřicet let... A protože na ZIPce byla hromada dalších věcí, asi to postupně nastrkám do rubriky Povídky a jiné neWiFi, kterou jsem si na Marigoldovi zřídil dnes za tímto účelem</p>

<p>
<STRONG>Pokračujte </STRONG><A href="/povidky/thorin031102.html"><STRONG>čtením díla Křišťály stínů...&gt;&gt;</STRONG></A></p>