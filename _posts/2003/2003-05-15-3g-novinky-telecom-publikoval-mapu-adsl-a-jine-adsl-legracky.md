---
ID: 292
author: Patrick Zandl
layout: post
oldlink: 'https://www.marigold.cz/item/3g-novinky-telecom-publikoval-mapu-adsl-a-jine-adsl-legracky

  '
post_date: 2003-05-15 08:54:00
post_excerpt: ''
published: true
summary_points:
- IndiaMobile spustil 3G síť v 92 městech v Indii.
- VIPnet v Chorvatsku spustil 3G síť pouze v testovacím provozu.
- Tele2 dokoupil zbývající podíl ve finském Suomen 3G.
- Český Telecom zveřejnil mapu pokrytí ADSL, Pooh.cz ji převedl do GIFu.
title: "3G novinky, Telecom publikoval mapu ADSL a jiné ADSL legrácky…"
---

<p>
Máme tu další 3G strarty: IndiaMobile v Indii s pokrytím 92 měst. Rovněž chorvatský VIPnet spustil 3G, ale pouze do testovacího provozu. Tele2 dokoupil zbývající podíl ve finském Suomen 3G. V něm již dříve vlastnil 27%. 3G konference, která původně měla být v Hongkongu bude v Bangkoku, Thajsku. Důvodem byly obavy ze SARS. Termín je 5.-7. listopadu. Vzhledem k tomu, že už jsem stihl svoji účast zrušit, tam asi nepojedu. </p>

<p>
<STRONG>Český Telecom publikoval mapu ADSL</STRONG>, tedy míst, kde je teoretická možnost se k ADSL připojit. Publikoval ji v PDF, Pooh.cz ji <A href="http://www.pooh.cz/upload/img/1000/adsl-pokryti-05-2003.gif" target=_blank>převedl do GIFu</A>, takže se na ni můžete podívat bez PDF prohlížeče. Je údajně již tři tisíce přípojek, na zapojení přípojky se ale čeká z mých zkušeností velmi dlouho. Telecom nedávno také prohlásil, že celoplošné zavedení ADSL by stálo miliardu. Korun. Prohlášení vypadalo tak, jako by to Telecomu přišlo hodně. Inu na to, že je to služba, která je má příštích patnáct let živit, mi to nepřijde jako velká částka. Jistě, sníží to zisk v následujících dvou letech na polovinu, ale dalších pár let se na tom bude slušně hrabat. Telecom si bude muset rozmyslet, co by chtěl více - zda nabízet sto let starou službu, kterou za lepší peníze i kvalitu dostanete kdekoliv jinde, nebo nabízet datové služby dostupné všem (a vydělávat na všech). Ještě má zlatou střední cestu, třeba ovládnout trh s prodejnami párků, to samozřejmě. Ale přišlo mi, že by se datových služeb měl držet a nemusel u toho tak brečet a mohl na tom trochu pracovat. Na to, jak před lety nahonem vypsal výběrové řízení na ADSL a dal tak striktní časové podmínky, že si nikdo jiný než Alcatel nelajsnul to slíbit, aby se pak ukázalo, že Alcatel to dobře odhadnul a že u Telecomu nic tak nahonem nebude a že budou čtyři roky času...</p>

<p>
&#160;</p>