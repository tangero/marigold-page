---
ID: 411
author: Patrick Zandl
layout: post
oldlink: 'https://www.marigold.cz/item/jambo-habari

  '
post_date: 2003-07-28 09:46:00
post_excerpt: ''
published: true
summary_points:
- Autor se vrátil z Keni přes Vídeň do Prahy po náročné noční cestě.
- Pevný disk autora obsahuje 500 fotografií z Keni k roztřídění a popsání.
- Na Marigoldovi vyšel článek díky příteli autora během jeho pobytu v Keni.
- Autor plánuje sepsat zážitky z Keni a vytvořit o ní českou webovou stránku.
title: "Jambo, habari?"
---

<p>
Ještě&#160; včera ve čtyři hodiny ráno jsem byl padesát kilometrů od Mombasy. Při nočním přesunu po Keni jsem pochopil, pro Lonely Planet tučným písmem v průvodci uvádí, že <EM>"v žádném případě v noci neřiďte vozidlo"</EM> - ale ve zdraví jsme dorazili na letiště, prošli neuvěřitelně důkladnou kontrolou a ve tři hodiny odpoledne přistáli ve Vídni. Eurocity vláček nás dopravil v jedenáct hodin v noci do Prahy, pak ještě poslední kousek metrem a pěšky a byli jsme doma. Takže po keňském způsobu, abych byl přesnější swahilsky, <EM>ahoj, jak se máte</EM>?</p>

<p>
<A href="/obrazek/slon-big.jpg" target=_blank><IMG alt="Slon v rezervaci Kimana" src="/wp-content/uploads/slon-small.jpg" width=250 align=right border=1></A>Já dobře, kolem pěti set fotografií na pevném disku mého Xdrive čeká na roztřídění a popsání, hromada emailů na odepsání, trojí spálení na vykurýrování, malárie na vyklubání v inkubační lhůtě po pokousání spoustou komárů&#160;a tak vůbec. </p>

<p>
K mému překvapení na Marigoldovi opravdu vycházely články! Děkuji všem přátelům, co se o to postarali, i když jak koukám, byl to jen jeden :)</p>

<p>
Já sám potřebuji chvíli na vydechnutí a urovnání všech věcí, navíc hodlám spíše sepsat své bohaté zážitky z Keni (no WiFi inside) a věnovat této zajímavé zemi alespoň nějakou českou stránečku. Jako vzoreček <STRONG>přidávám náhodně vybranou fotku se slonem z rezervace Kimana</STRONG> <EM>(ano, to je ta pod Kilimanžárem, na to jsem ale vylézt nemohl protože to už je v Tanzánii a to bych musel přes přechod pro bílé, jednoduše si přejít hranici mohou jen černoši)...</EM></p>