---
ID: 659
author: Patrick Zandl
layout: post
oldlink: 'https://www.marigold.cz/item/prehled-hotspotu-aktualizovan-jak-si-stojime-s-wifi-hotspoty

  '
post_date: 2003-11-11 20:44:00
post_excerpt: ''
published: true
summary_points:
- Databáze hotspotů nyní umožňuje vyhledávání podle města a provozovatele.
- Celkem databáze obsahuje 178 hotspotů, nejvíce jich má Eurotel (62).
- Eurotel se zaměřuje na pokrytí WiFi v rezidenčních oblastech u Prahy.
- CzFree hotspoty v databázi jsou ty, které se do ní samy zapsaly.
title: Přehled hotspotů aktualizován – jak si stojíme s WiFi hotspoty?
---

<p>
Aktualizoval jsem a z části doprogramoval databázi WiFi hostpotů. Nejdříve k vylepšením: vypsat si nyní můžete hotspoty nejenom podle města, ale i podle provozovatele, u každého provozovatele se také zobrazuje počet hotspotů, které provozuje a jeho podíl na trhu. Nic složitého, co byste také čekali... </p>

<p>
Nyní trochu k číslům. V databázi je <STRONG>zatím 178 hotspotů</STRONG>, nejvíce <STRONG>jich má Eurotel a to 62, za ním následuje Český Telecom s 55 hotspoty.</STRONG> Zajímavé je, že cca tři hotspoty Telecom zrušil v Telepointech&#160;- proč, netuším, asi tam byly problémy s připojením (zjištěno komparací starého a nového seznamu).&#160;T-Mobile a WideNet mají po 16 resp 26 hotspotech (ano, WideNet jich má více) a další provozovatelé už jsou podstatně menší. Chybí mi MyNet,&#160;už jsem našel data a doplním je, ten provozuje 10 hotspotů, přitom čtyři přímo svoje a další od partnerů. Nu, ještě je tu prostor a máte&#160;šanci založit svůj start-up :)</p>

<p>
<STRONG>Poznámka k Eurotelu:</STRONG> firma <STRONG>zapracovala na pokrývání rezidenčních oblastí</STRONG>. Už to nejsou jen hotspoty v hotelích, ale také v rezidenčních oblastech, často docela netradičních: Černošice, Hlásná Třebáň, Kamenice. Nebo co si myslet o hotspotu Jesenice-Osnice, u něhož je poznámka "vila v centru nové zástavby" - kdopak z Eurotelu tu asi bydlí? Tato strategie má svoji logiku, Eurotel se zaměřil na satelitní městečka u Prahy, kde je telco infrastruktura bídná, ADSL tam nesahá a přitom tam žijí lidé, co nemají do kapsy hluboko. Jen mi k tomu nesedí ten tarif. Cena 100 Kč za 2 hodiny není malá na to, že musíte instalovat externí anténu a laborovat si někde na střeše. Nu, jeden známý z Eurotelu tvrdí, že se ta služba chytá pro tarif WiFiJet Start, který za patnáct stovek nabídne 120 hodin a připíše se k účtu za mobil, což firma takového manažera unese a má tím vyřešené jeho připojení doma. </p>

<p>
Na dotaz, proč je tam <STRONG>tak málo hotspotů CzFree dodávám</STRONG> - jsou tam hotspoty, které se zapsaly. Většina přípojných bodů CzFree nemá (alespoň podle mne) statut hotspotu, tedy bodu, ke kterému se pohodlně připojíte z ulice. Může za to downtilt - sklopení antén. Ty svítí na střechy a ne na ulice. Samozřejmě pokud někdo provozuje CzFree či jiný hotspot&#160;s pokrytím ulice, nechť se registruje po libosti. Přehled&#160;přípojných nodů CzFree je na&#160;jejich stránkách a ty nemá&#160;Marigoldí databáze suplovat. &#160;</p>

<p>
Databázi hotspotů najde na <A href="http://www.marigold.cz/hotspoty">www.marigold.cz/hotspoty</A> (a v menu) a její WAP verze je v progresu, nebojte, nezapoměl jsem na to, jen mít těch dvacet minut free ... ještě jeden statistický údaj, databázi zatím použilo více jak 6000 lidí - to není tak zlé, ale radši jdu zkontrolovat, zda to počítám správně :)</p>