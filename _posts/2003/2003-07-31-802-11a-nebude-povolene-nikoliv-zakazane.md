---
ID: 422
author: Patrick Zandl
layout: post
oldlink: 'https://www.marigold.cz/item/802-11a-nebude-povolene-nikoliv-zakazane

  '
post_date: 2003-07-31 12:18:00
post_excerpt: ''
published: true
summary_points:
- ČTÚ nezakazuje, ale ani nepovoluje provoz zařízení 802.11a.
- Provoz zařízení 802.11a je povolen pouze ve vnitřních prostorách.
- Zařízení 802.11h je lepší než 802.11a díky DFS a TPC.
- Evropské regulace povolují 802.11h/Hiperlan pro krátké vzdálenosti.
title: 802.11a nebude povolené, nikoliv zakázané…
---

<p>
Dneska vyšly články věnované uvolnění pásma 5 GHz u nás <A href="http://www.zive.cz/h/Uzivatel/Ar.asp?ARI=111949&amp;CAI=2104" target=_blank>na Živě</A> a <A href="http://technet.idnes.cz/hw/hw_sit/ieee80211h030731.html" target=_blank>na Technetu</A>. Při té příležitosti jsem si povšiml nepatrného rozdílu ve tvrzeních - <STRONG>ČTÚ implicitně (zatím) nezakazuje provoz zařízení podle 802.11a, nicméně jej nepovoluje.</STRONG> </p>

<p>
<STRONG>V čem je ten nepatrný rozdíl?</STRONG> <BR>Hlavně v tom, že taková zařízení budete moci provozovat, ale pouze v rámci vnitřních prostor. Na Živě se několik lidí dalo do spekulací o tom, že anténu dáte za okno (tak aby byla v místnosti) a pak nemůžete za to, že vyzařuje ven - a tím tedy je vnitřní. Jenže to je omyl - vy za to můžete a ČTÚ vás může vyzvat k nápravě a uhrazení pokuty. </p>

<p>
Dlužno dodat, že provoz zařízení podle standardu <STRONG>802.11h je oproti 802.11a&#160;významně lepší</STRONG>. Nabízejí totiž dynamickou změnu kanálu (DFS) a&#160;automatickou regulaci vyzářeného výkonu (TPC) - tím snímají nutnost starat se o to z uživatelů a také přispívají k tomu, aby uživatelé nemohli&#160;ustanovení regulátora obcházet. Tato ustanovení mají svůj smysl - mají zaručit to, aby provozovat lokální bezdrátové sítě mohlo co nejvíce lidí. To, že si u nás hodně lidí plete WiFi a WLAN s WWLAN či MAN, tedy lokální síť se sítí rozsáhlou nebo metropolitní, jistě není chyba regulátora. </p>

<p>
Rozhodnutí evropských regulačních orgánů o povolení provozu pouze u 802.11h nebo Hiperlan zařízení pak každý, kdo chce radiové sítě tohoto typu&#160;používat k tomu, k čemu určeny jsou, tedy k propojení na krátkou vzdálenost, asi jen uvítá. </p>