---
ID: 525
author: Patrick Zandl
layout: post
oldlink: 'https://www.marigold.cz/item/kdysi-jsem-myslel-ze-blogovani-bude-lehci

  '
post_date: 2003-09-23 09:03:00
post_excerpt: ''
published: true
summary_points:
- WiFi články v češtině jsou vzácné, proto odkazování na ně nefunguje.
- Marigold blog je navštěvovaný, ačkoliv jeho téma není všem jasné.
- Odborné blogy mimo webdesign mají potenciál oslovit čtenáře.
- Osobní blogy vyžadují slohové schopnosti a nadšení autora.
title: Kdysi jsem myslel, že blogování bude lehčí…
---

Udělat odborný weblog (tím odborný jsem myslel především tematicky zaměřený, ne snad, že bych si myslel, že telekomunikacím rozumím) mne napadlo mimo jiné tehdy, když jsem viděl WiFiNetNews Glenna Fleishmana. Používá poměrně jednoduchou a účinnou metodu: najde si zprávičku, připíše k ní svůj trefný komentář a dá odkaz na původní zprávičku. Vcelku pohodka, pokud máte přístup k informačním zdrojům a umíte s nimi pracovat. 
<p>
Myslel jsem si, že to udělám podobně. Záhy jsem ale došel k tomu, že o WiFi tu nepíše prakticky nikdo. Jednou dvakrát týdně se o něm někdo zmíní a to je všechno. Není vcelku nač odkazovat ani co komentovat a moje myšlenka udělat odkazovník na další české WiFi zdroje skončila u přidání odkazů na těch pár stránek, kde je něco podstatného k dohledání, na titulní stránku. Zbytek musí zachraňovat klasické telekomunikace, kterým už se u nás naštěstí věnuje dost lidí. Bohužel především systémem přebírání tiskových zpráv. 
<p>
Nedobral jsem se příliš k pochopení toho, proč je zrovna Marigold docela slušně navštěvovaný weblog, alespoň podle Toplist srovnání. Mnoho blogerů vůbec netuší, o čem tu píšu <EM>(tedy dokud nepíšu o nesmyslnosti lpění na validním HTML :)</EM> - například takový Yuhů ve <A href="http://www.jakpsatweb.cz/weblog/informace.htm" target=_blank>svých odkazech</A> přímo uvádí: <I>Marigold.cz píše Patrik Zandl a je to o nějakých telefonech nebo vysílačkách, nevim.</I> Na druhou stranu jsem si vysloužil pozornost i u Sandry, která do svého sexydeníčku <A href="http://blog.lide.cz/administrace/2003/08/20/134">dala recenzi Marigolda,</A> zatím jako jediného weblogu. Netuším, čím jsem si to zasloužil. 
<p>
Zkoumal jsem situaci pomocí Toplistu a dovolím si postulovat následující závěry: 
<OL>
<LI>weblogů o webdesignu a HTML už je dostatek a zájem o nové čtenáři téměř neprojevují. </LI>
<LI>tematických, odborných weblogů (ne o HTML!) je minimum a zájem o ně evidentně je. Dokazují to kromě Marigolda například <A href="http://www.bloguje.cz/blogy/gadgets/" target=_blank>Gadgets</A> nebo <A href="http://blog.lide.cz/1hannes/">Game_blog</A>, ačkoliv velkých herních serverů je tu hromada, i on na tom není s návštěvností zle. </LI>
<LI>při návštěvě českých weblogů zjistíte, že je to svět sám pro sebe. Co tím myslím, nechtějte vědět :) </LI>
<LI>weblog jako osobní deníček musí člověk dělat opravdu spíše pro radost, než pro návštěvnost, většina z nich má návštěvnost v řádu desítek lidí denně. A to nevydrží každý. Slohové schopnosti jsou podmínkou, pokud to má být čtené. </LI></OL>
<p>
Čímž jsem svoje dilema nevyřešil - místo abych odkazoval na jiné, musím si většinu zpráv někde opatřovat sám a to je přesně to, co jsem nechtěl. Dělat novinařinu a ještě si za ni nenechat platit :) </p>