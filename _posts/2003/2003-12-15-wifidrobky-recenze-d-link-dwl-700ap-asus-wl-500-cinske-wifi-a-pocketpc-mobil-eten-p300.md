---
ID: 740
author: Patrick Zandl
layout: post
oldlink: 'https://www.marigold.cz/item/wifidrobky-recenze-d-link-dwl-700ap-asus-wl-500-cinske-wifi-a-pocketpc-mobil-eten-p300

  '
post_date: 2003-12-15 08:04:00
post_excerpt: ''
published: true
summary_points:
- D-Link DWL700AP recenzován na InWiFi, recenze dostupná v PDF formátu.
- Asus WL-500 recenzován na i4shopu, má USB port a stojí 3650 Kč s DPH.
- Článek na Mobil.cz o čínském bezpečnostním standardu pro WiFi.
- Eten P300 recenzován na PPCW.Net, nejlevnější chytrý mobil s PocketPC.
- Saddám Husajn dopaden, detaily a fotky na iDNES.
title: WiFidrobky -  recenze D-Link DWL-700AP, ASUS WL-500, čínské WiFi a PocketPC mobil Eten P300
---

<p>
Dneska je nachumeleno, já mám za chvíli po ránu nějaké řízení, takže začnu drobky z internetu (a pak se uvidí).</p>

<p>
Na serveru InWiFi vyšla recenze přístupových bodů<STRONG> D-Link DWL700AP</STRONG> prodávaných nyní velmi lacino zejména na Wifishopu. Recenze je bohužel v PDF a <A href="http://www.inwifi.cz/download/DWL700AP/dwl700ap.pdf" target=_blank>najdete ji zde</A>.</p>

<p>
Na <A href="http://www.i4shop.net/cz/iObchod/WebInfo.asp?idprod=wl500" target=_blank>i4shopu</A> najdete zase recenzi <STRONG>Asus WL-500</STRONG> - to je domácí směrovač, který je zajímavý vestavěným USB portem, na který můžete připojit například kameru nebo USB disk. Cena toho Asuse je na I4shopu 2990 Kč bez DPH (3650 Kč s DPH), což není vůbec špatné. I4 také přehodnotil některé ceny při odběru více kusů a vytvořil něco jako akční cenník především se slevami na Compexy, <A href="http://www.i4shop.net/cz/iObchod/PriceList.asp?search=akce" target=_blank>vidno zde</A>. </p>

<p>
Na Mobil.cz vyšel článek Petra Nachtmanna <STRONG>o čínském bezpečnostním standardu pro WiFi</STRONG>: <A class=nadpis href="http://mobil.idnes.cz/mobilni_komunikace/wifi/wifiwapicina031215.html"><STRONG>Čína přichází s vlastní verzí šifrování pro Wi-Fi, následky mohou být dalekosáhlé</STRONG></A>. Zajímavé je, že zatímco nadpis hlásá dalekosáhlé následky a proto jsem si článek četl, abych viděl, co mi uniklo, v článku samém žádné dalekosáhlé následky spojené s WiFi nejsou - že by Čína svým standardem maskovala útok na Tchajwan, mi přijde nepravděpodobné.</p>

<p>
Koukám, že dneska aktualizovalo podstatně méně českých serverů, než je běžné, třeba Lupa zatím nevyšla, tak se podíváme do ciziny. Na <A href="http://www.ppcw.net/index.php?itemid=1682" target=_blank>PPCW.Net</A> najdete <STRONG>recenzi chytrého mobilu Eten P300 vybaveného PocketPC.</STRONG> Při nedotované koncové ceně kolem 500 USD (což je při pohyblivosti kurzu dolaru cokoliv mezi 10-15000 Kč) je zřejmě nejlevnějším chytrým mobilem v nedotované ceně. U nás jsem se s ním nepotkal, co ale není, může být.</p>

<p>
Abych nezapoměl, <STRONG>dopadli Saddama Husaina</STRONG>, asi jste to nepřehlédli. V televizi pořád běží jeho snímek jak se mu baterkou koukají do pusy, přijde mi to docela nechutné, ale co naplat, válka je dnes především mediální. Podle fotky bych Saddama snad ani nepoznal, ostatně fotky i podrobnosti <A href="http://zpravy.idnes.cz/zpravy_irak.asp?r=zpravy_irak&amp;c=A031214_111801_zpravy_irak_jpl" target=_blank>na iDNES</A>.</p>

<p>
Koukám z okna, sníh nezmizel. Při představě, že bych musel odledovávat a odsněhovávat auto a ještě budou všude jistě bouračky a zácpy, protože mnoho řidičů nechápe, že při namrzlé silnici není moudré jet stovkou za autem v odstupu dvou metrů, to dnes vidím na jízdu do práce metrem.</p>