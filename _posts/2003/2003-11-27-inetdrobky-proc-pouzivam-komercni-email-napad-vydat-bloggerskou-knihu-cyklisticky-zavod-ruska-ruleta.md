---
ID: 697
author: Patrick Zandl
layout: post
oldlink: 'https://www.marigold.cz/item/inetdrobky-proc-pouzivam-komercni-email-napad-vydat-bloggerskou-knihu-cyklisticky-zavod-ruska-ruleta

  '
post_date: 2003-11-27 09:57:00
post_excerpt: ''
published: true
summary_points:
- Článek na Lupě pojednává o výhodách placeného emailu, konkrétně Runbox.com.
- Kostěj plánuje vydat knihu svých blognutí formou předobjednávek s cílem 1000 zájemců.
- Daniel Dočekal navrhuje vydání sbírky příběhů od více blogerů.
- BakovDevils zveřejnili přihlášku na cyklozávod Ruská ruleta 2004.
title: Inetdrobky -  proč používám komerční email, nápad vydat bloggerskou knihu, cyklistický závod Ruská ruleta
---

<p>
Na Lupě dnes vyšel můj článeček věnovaný zamyšlení, zda a proč používat místo freemailů placený email. Konkrétně to ukazuji na příkladě mnou používaného Runbox.com. Přečíst <A href="http://www.lupa.cz/clanek.php3?show=3122" target=_blank>si ho můžete zde</A>. </p>

<p>
<STRONG>Kostěj se rozhodl vydat vlastní knihu sebraných blognutí</STRONG> a dělá to formou "předobjednávky" - tedy až najde tisíc zájemců, vydá ji. Sám jsem zvědav, zda se mu podaří tolik lidí sehnat - jen pro porovnání, na Marigoldovi jsem prodal zatím stěží 150 ks knihy o WiFi (ačkoliv uznávám, že se dá sehnat v krámě). <STRONG>Daniel Dočekal <A href="http://www.pooh.cz/a.asp?a=2007630&amp;db=" target=_blank>navrhuje</A></STRONG>, že by se mohly vydat sebrané příběhy několika blogerů a že to už by si své zájemce našlo. Takové best of. Já bych zkusil propašovat příhody s jablečnou taštičkou v mekáči :) Špatný nápad to nakonec není, <STRONG>mnozí blogeři se vypsali už velmi slušně,</STRONG> příkladmo u <A href="http://chinin.bloguje.cz/" target=_blank>Chinina</A> je vidět značný posun v kvalitě literárního projevu: před půl rokem když začínal, to byly viditelně mírně neohrabané zápisky, půlrok každodenní dřiny a dnes jsou to prakticky literární skvosty, radost počíst. </p>

<p>
Na BakovDevils byla zveřejněna <STRONG>přihláška cyklozávodu Ruská ruleta 2004</STRONG>, to je takové sněžné lednové (a ledové) šílenství na kole, jehož jsem se vloni chtěl účastnit (ahorečka nedovolila) a letos přemýšlím o tom, že bych to zkusil. Pokud také chcete trochu cyklistiky v náročných podmínkách, <A href="http://www.bakovdevils.cz/rs2004prihl.html" target=_blank>přihláška je zde</A> a vyřiďte si zdravotní připojištění ;)</p>