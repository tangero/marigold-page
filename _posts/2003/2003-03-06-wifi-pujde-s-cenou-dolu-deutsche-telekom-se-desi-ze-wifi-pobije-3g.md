---
ID: 146
title: 'WiFi půjde s&nbsp;cenou dolů, Deutsche Telekom se děsí, že WiFi pobije 3G'
author: Patrick Zandl
post_excerpt: ""
layout: post
oldlink: >
  https://www.marigold.cz/item/wifi-pujde-s-cenou-dolu-deutsche-telekom-se-desi-ze-wifi-pobije-3g
published: true
post_date: 2003-03-06 09:15:00
---
<p>
<A href="http://www.technet.cz/zprava.html?zprava=21429" target=_blank>Technet &#160;upozorňuje</A> na to, že <STRONG>ceny WiFi komponent půjdou dolů</STRONG>. Hurá hurá říkáme si asi všichni, takže PCMCIA za 10 amerických babek, to by šlo (při aktuálním kurzu a přirážkách to bude tisícovka na krámě u nás :(</p>

<p>
<STRONG>Letiště v San Francisku má WiFi síť, udělal ji tam T-Mobile</STRONG>. V poslední době se to jen hemží zprávami, kde kdo dělá WiFi sítě, ale nic z toho se netýká moc České republiky, takže vás tím ani neobšťastňuji. Ale našel jsem zápisky z přednášky v Cannes o tom, jak se staví WiFi pointy, takže z toho udělám menší zprávičku. </p>

<p>
Důležitější je zpráva o studii, kterou si nechal vypracovat Deutsche Telekom a ke které jsem se také nachomýtl. Podle této studie zhruba <STRONG>90 procent datových aplikací původně zamýšlených pro 3G sítě obslouží lépe a levněji WiFi</STRONG>. To pro mobilní operátory není vůbec příznivá zpráva a ačkoliv zpráva jedním dechem podotýká, že WiFi nebude mít zdaleka tak plošné pokrytí jako 3G, druhým dechem dodává, že tam kde lidé data potřebují, bude velmi pravděpodobně i WiFi. </p>

<p>
<STRONG>Pozor ale na tuto zprávu.</STRONG> Deutsche Telekom si ji nechal vypracovat <STRONG>především jako ústupovou strategii pro 3G</STRONG> - DT potřebuje mít argumenty, proč posunout spuštění 3G sítě v Německu, kde regulátor trhu tvrdě trvá na původním termínu a kde cena za licenci byla miliardová. Německý MobilCom už na to doplatil - jeho licenci se mu nepodařilo ani posunout, ani prodat za symbolické 1 &#8364;. DT nyní začne u regulátora argumentovat: když jste nám prodali licenci, ještě nikdo netušil, jaký mumraj WiFi způsobí. Odložme start a snižme cenu. A další němečtí operátoři budou tleskat do rytmu, co jim taky zbude, že... Nemčináři si mohou pročíst <A href="http://www.wiwo.de/pswiwo/fn/ww2/sfn/buildww/cn/cn_artikel/id/156/id/13924/SH/0/depot/0/bt/2/index.html" target=_blank>zdroj WirtschaftsWoche</A> (ostatní tam najdou obrázek :)</p>
