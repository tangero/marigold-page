---
ID: 493
title: Radiosíť Pegas konečně dostavěna
author: Patrick Zandl
post_excerpt: ""
layout: post
oldlink: >
  https://www.marigold.cz/item/radiosit-pegas-konecne-dostavena
published: true
post_date: 2003-09-09 08:48:00
---
Společnost EADS Telecom dokončila výstavbu infrastruktury digitální radiokomunikační sítě Pegas pro integrovaný záchranný systém. Síť nyní pokrývá signálem celé Česko, což by mělo umožnit vzájemnou komunikaci příslušníků policie, hasičů, záchranářů a dalších záchranných složek. 
<p>
<STRONG>Síť Pegas je profesionální trunková radiosíť</STRONG> určená primárně pro policii a složky ministerstva vnitra, má nahradit a pomalu taky nahrazuje zastaralou původní radiosíť určenou pro komunikaci bezpečnostních složek. Nově Pegas také přidává komunikaci hasičů, záchranářů atd. 
<p>
Výstavba sítě Pegas je léta poznamenána četnými problémy. Původní termíny dokončení se posouvaly, výstavba nabírala zpoždění, původní zadání se měnila částečně vinou nevyzkoušené technologie, částečně vinnou neujasnění priorit a zájmů našimi úředníky. Stručnou oficiální historii Pegasu <A href="http://www.mvcr.cz/aktualit/sdeleni/2002/peghist.html">najdete zde</A>. Hodně jsme o tom psali na Mobilu a články <A href="http://mobil.idnes.cz/search.html?dotaz=matra" target=_blank>najdete takto</A>.
<p>
Zajímavý článek na to téma publikovaly dnešní Hospodářské noviny. Autor Petr Sedlický nešetří superlativy na téma Tetrapolu a přímo píše: "Radiokomunikační systém Pegas je založen na technologii Tetrapol, schválené ITU (Mezinárodní telekomunikační unií) a Radou policejní spolupráce (dříve tzv. schengenskou skupinou)." 
<p>
Zajímavé je, že samotná <A href="http://www.tetrapol.com/www/tech/pos.php">oficiální presentace Tetrapolu</A> je ve věci scvhálení ITU podstatně střízlivější, když uvádí, že ITU uznal Tetrapol za "an effective solution for professional digital radio communication networks." Problém totiž je v tom, že standardem je v oblasti PMR Tetra, systém používaný ve většině Evropy. Tetrapol je proprietární technologie Matra Nortel a o standardizaci si může nechat jen zdát. Podle toho vypadají ceny i interoperabilita. Zájemcům doporučuji pročíst si tento <A href="http://www.bakom.ch/imperia/md/content/english/telecomdienste/factsheets/5.pdf">Tetrapol Factsheet</A> od švýcarského Bakomu. 
<p>
Zajímavé také je to tvrzení o schválení Schengenskou skupinou. Našel jsem pouze materiály o tom, že uznala fakt, že některé země schengenské dohody budou Tetrapol používat a že tedy je záhodno vyřešit propojení mezi Tetrapolem a Tetrou, ale nic o schválení jsem nenašel. 
<p>
Faktem ovšem je, že Tetrapol u nás má velmi dobré PR a snaží se protlačit cokoliv, co jejich technologii postaví do příznivého světla. Osobně mám na Tetrapol velmi špatný názor a ačkoliv jsem ho v minulosti často presentoval, dneska už nevidím jinou cestu, než síť Tetrapol po všech odkladech u nás konečně zprovoznit tak, aby ji konečně mohli její uživatelé používat.</p>
