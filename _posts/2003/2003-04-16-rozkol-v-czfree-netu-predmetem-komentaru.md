---
ID: 239
title: 'Rozkol v&nbsp;CzFree Netu předmětem komentářů'
author: Patrick Zandl
post_excerpt: ""
layout: post
oldlink: >
  https://www.marigold.cz/item/rozkol-v-czfree-netu-predmetem-komentaru
published: true
post_date: 2003-04-16 11:15:00
---
Rozkol v CzFree a rozdělení diskusního fóra na FreeNet.cz zaznamenalo i <A href="http://www.technet.cz/zprava.html?zprava=22333" target=_blank>Technet</A>, <A href="http://www.zive.cz/h/Bleskovky/AR.asp?ARI=110352&amp;CAI=2097&amp;HID=19" target=_blank>Živě</A> a Lupa, povětšinou to ponechali bez komentáře, ovšem na Živě se spustila diskuse pod článečkem. 
<p>
<STRONG>Komentář na Marigolda přidal Fyzik</STRONG> a jedna část mne zaujala: <I>Kecy o cenzure jsou take jenom kecy, nikdy nic smazano nebylo, kdyz nepocitam uklepnuti jednoho z moderatoru, za coz se tento verejne omluvil. Ze moderator splitne thread, ktery se vzdali od tematu, je snad dobre, ne? Ti samy, co kritizuji 'cenzuru' si neustale stezuji na neprehlednost fora.... ach jo. </I>
<p>
Včera jsem <STRONG>vyzkoušel, jak funguje administrace systému vBulletin</STRONG>, který pro správu diskusí používá CzFree Net a <STRONG>nepřišlo mi, že je zrovna nějak extrémně jednoduché jako moderátor se uklepnout a omylem něco smazat</STRONG>. Spíš mi to přijde, že pokud člověk není nametený a nadrogovaný, těžko to udělá nějakým omylem. Navíc zmizela diskusní fóra přímo věnovaná konkrétnímu problému odchodu Clocka, kde příspěvky vůbec nebyly off-topic - o co jiného tedy šlo, než o cenzuru? O omyl? Tomu se má věřit?
<p>
CzFree Net zde doplácí na to, co jsem kritizoval <EM>(a za co mne přívrženci CzFree natírali na zeleno jako nepřejícího totalistu)</EM> - na netransparentnost. Na to, že pravidla neexistují, nebo pokud existují, nejsou zjevná a zřejmá a tedy je možné si je upravovat podle okamžité potřeby. Pravidla jsou spíše tušená, než pevně danná. Místo aby se nyní dalo říci, že Jirka Vomáčka svévolně smazal diskusní příspěvky, aby se jednoduše a jasně našel člověk, který překročil pravomoce což udělat neměl a z věci veřejné udělal věc sobě soukromou, se obecenstvo lakuje fámou, že šlo o <EM>"uklepnutí moderátora".</EM> 
<p>
<STRONG>Mnoho z toho, co se v CzFree děje, je výborná věc</STRONG>. Nadšenci pomáhající svému okolí, centrální místo kolem WiFi dění, jednotící platforma, to všechno je hezké. <STRONG>Jenže pak jsou věci, které hezké nejsou</STRONG> a nemyslím si, že nepoukazovat na ně, zavírat před nima oči, je právě to, co by CzFree prospělo. </p>
