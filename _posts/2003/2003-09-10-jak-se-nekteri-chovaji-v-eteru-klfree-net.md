---
ID: 495
author: Patrick Zandl
layout: post
oldlink: 'https://www.marigold.cz/item/jak-se-nekteri-chovaji-v-eteru-klfree-net

  '
post_date: 2003-09-10 17:07:00
post_excerpt: ''
published: true
summary_points:
- Soukromníci provozující WiFi často nedodržují limity vyzařování, na rozdíl od firem.
- KlFree.Net v Kladně překračuje povolený vyzářený výkon antény, ignoruje nálezy ČTÚ.
- Problémem je bezohlednost nových ISP, kteří ruší stávající připojení a nedbají předpisů.
- Řešením je odmontování antény bez povolení a následná konfrontace s provozovatelem.
title: "Jak se někteří chovají v etéru: KlFree.Net"
---

<p>
Osobně mám hodně špatné zkušenosti se soukromníky provozujícími WiFi sítě. Zatímco firma si buďto nedovolí překračovat limity vyzařování, nebo na upozornění pochopí a situaci napraví, garážníci a soukromé osoby na to hodně kašlou. Sice často z neznalosti, ale náprava se dovolává velmi špatně. </p>

<p>
Na jeden takový případi si <A href="http://www.pixy.cz/blogg/web/2003_09_01_archiv.html#1063191896" target=_blank>stěžuje Pixy</A>. V Kladně existuje několik ISP používajících ISM pásmo pro připojení klientů a pak tu nově vznikl o prázdninách <STRONG>KlFree.Net coby zájmová síť</STRONG>. Ta si dala na panelák (prý na černo) anténu a zřídila si tu přípojný bod pro své členy. Až potud dobře (až na to že montáž antény by měl schválit majitel domu). Jenže <STRONG>vysoce překračuje povolený vyzářený výkon</STRONG> (toliko nález ČTÚ). A je jim to šuma fuk - při šetření ČTÚ slíbili nápravu a kašlou na to, píše Pixy. O tom, že by měli jako poslední příchozí do frekvenčního pásma rušení na své náklady odstranit, zřejmě neuvažují. </p>

<p>
<STRONG>Co s tím?</STRONG> Chlapcům je evidentně jedno, že je nějaký předepsaný vyzářený výkon, který se má dodržovat a je jim asi i jedno, že ti, co přišli před nimi, kvůli jejich bezohlednosti nemohou svoje připojení používat. ČTÚ to bude řešit nepochybně několik měsíců, pokud udělá vůbec něco, co situaci vyřeší. Jak postupovat? Osobně bych navrhl využít toho, že zařízení je připojené na černo a tedy se svolením majitele objektu uvést objekt do původního stavu a anténu odmontovat. Na jejím místě pak nechat papírek, kde ji lze vyzdvihnout. A pak to s tím ignorantem na místě pořádně probrat, až si pro ni přijde. Je to osvědčený postup...</p>