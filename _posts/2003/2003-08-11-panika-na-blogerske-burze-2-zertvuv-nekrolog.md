---
ID: 440
title: 'Panika na blogerské burze 2 &#8211; Žertvův nekrolog'
author: Patrick Zandl
post_excerpt: ""
layout: post
oldlink: >
  https://www.marigold.cz/item/panika-na-blogerske-burze-2-zertvuv-nekrolog
published: true
post_date: 2003-08-11 22:25:00
---
Okolo blogu <A href="http://zertva.bloguje.cz/" target=_blank>Žertvův deníček</A> se v poslední době rozpoutala velmi zajímavá diskuse dokonce i v papírovém tisku, koneckonců i Marigold se už o Žertvově blogu několikrát zmiňoval. Žertva se jako šéf nejmenovaného mediálního domu zabýval svými problémy v práci, doma, s ženskými apod. To vše dle mého s vtipem a nadhledem. Jenže ouha, rozvinula se diskuse (a nebojím se říci, že doslova hon) týkající se Žertvovy identity a jejího odhalení. <BR>Dnes Žertva oznámil k lítosti přítomných, že končí. Jako důvod uvádí, že nedokáže ochránit anonymitu lidí, o kterých píše. Já ho spíš (v dobrém) podezřívám z toho, že mu buď již příliš hoří půda pod nohama (pokud se týče možného odhalení jeho identity a s tím spojených potenciálních problémů v práci i doma), nebo že by se nevyhnutelně mohlo ukázat, že Žertva nemusí nutně existovat... Jako poslední otazník pro čtenáře popisuje Žertva svou utajenou schůzku s politikem Vladimírem, kterého i &#8222;Žertvovy noviny v poslední době propíraly&#8220; (samozřejmě, že se i průměrně inteligentnímu čtenáři rozsvítí v hlavě červené světlo: že by Vladimír Mlynář a Karlovy Vary??)... a o to přece asi šlo.<BR>Každopádně je škoda, že Žertva končí, i když to chápu. Jeho styl a postřehy nejen z korporátního světa budou chybět. Doufejme, že se objeví jinde ;)<BR>