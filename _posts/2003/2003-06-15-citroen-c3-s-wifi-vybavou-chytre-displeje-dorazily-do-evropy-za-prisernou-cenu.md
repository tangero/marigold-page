---
ID: 368
author: Patrick Zandl
layout: post
oldlink: 'https://www.marigold.cz/item/citroen-c3-s-wifi-vybavou-chytre-displeje-dorazily-do-evropy-za-prisernou-cenu

  '
post_date: 2003-06-15 17:57:00
post_excerpt: ''
published: true
summary_points:
- Citroen C3 Pluriel nově nabízí WiFi připojení, posun od GSM modemu.
- Chytré displeje Smart Displays se začaly prodávat v Evropě.
- ViewSonic V110 stojí v Evropě 1200 EUR, v USA 800 USD.
- Vysoká cena chytrých displejů v Evropě je nekonkurenceschopná.
title: Citroen C3 s&nbsp;WiFi výbavou. Chytré displeje dorazily do Evropy &#8211;
  za příšernou cenu.
---

<p>
Je to trochu automobilová zpráva:<STRONG> Citroen představil úpravu svého oblíbeného autíčka C3 Pluriel s WiFi.</STRONG> Citroen až doposud dodával jako možnost přístupu k internetu například v řadě Xsara připojení skrze GSM modem - připojení pomocí WiFi má být dalším krokem. A třetím krokem má být kombinace C3 s WiFi a 3G - to už bude z C3 přímo pojízdný hotspot... zdroj: <A href="http://www.gizmo.com.au/public/News/news.asp?articleid=1984" target=_blank>Gizmo</A>.</p>

<p>
<IMG height=174 alt="ViewSonic V150" src="http://beta.marigold.cz/obrazek/viewsonicv150.jpg" width=200 align=right>Už delší dobu jsem čekal na příchod chytrých displejů (<A href="http://www.microsoft.com/windows/smartdisplay/default.asp" target=_blank>Smart Displays</A>) do Evropy, zatím se prodávaly pouze v USA a v Asii. Bylo to zařízení, které mne zaujalo - na stojanu funguje takový displej jako normální monitor, ale můžete ho odepnout a pomocí WiFi a vestavěných WindowsCE for Smart Display můžete pracovat s počítačem. Tím se to liší od tabletu - chytrý displej bez počítače nefunguje. </p>

<p>
<STRONG>Chytré displeje konečně do Evropy dorazily.</STRONG> Jenže ty ceny - ViewSonic V110 pořídíte v Evropě za 1200 &#8364;, v USA za 800 USD. Dražší model V150 stojí 1600&#8364; nebo 960 USD - jde o koncové ceny. Přitom 1&#8364; = 1,19 USD... </p>

<p>
Kdo tu upadl na hlavu? Já nebo ViewSonic? Za stejnou cenu si pořídíte solidní notebook s Centrinem nebo si z USA přivezete Tablet PC. </p>