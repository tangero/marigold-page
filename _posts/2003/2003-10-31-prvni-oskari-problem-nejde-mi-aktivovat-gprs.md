---
ID: 629
author: Patrick Zandl
layout: post
oldlink: 'https://www.marigold.cz/item/prvni-oskari-problem-nejde-mi-aktivovat-gprs

  '
post_date: 2003-10-31 08:12:00
post_excerpt: ''
published: true
summary_points:
- GPRS Standard u Oskara nebylo po doručení karty aktivní.
- Samoobsluha ani infolinka GPRS aktivaci u Oskara nezajistily.
- Autor chtěl GPRS pro čtení emailů v mobilu.
- Dita zpochybnila autorovu potřebu GPRS v mobilu.
title: 'První Oskaří problém: nejde mi aktivovat GPRS'
---

<p>
Narazil jsem na svůj první problém u Oskara. Chtěl jsem, aby mi bylo aktivováno GPRS ve verzi Standard, to jest dvoustovkový paušálek, nižší ceny. Když mi karta přišla, GPRS na ní aktivní nebylo. Inu, jsou to lidé, zapoměli, není problém, řekl jsem si. Aktivuji si to sám. Nejprve z vrozené lenosti na Oskarově Samoobsluže přes webové rozhraní. Tam stisknete čudlík, příjde SMS a služba je aktivní. Stiskl jsem čudlík, přišla SMS a co myslíte? Služba nebyla aktivní :)</p>

<p>
Tož jsem zavolal na infolinku, z té mi nepřišla ani ta SMS a co hůř, služba není aktivní pořád, ačkoliv říkali, že půl hodinka bude stačit. </p>

<p>
Večer jsem to říkal Ditě. Podívala se na mne a zeptala se, na co GPRS potřebuji. Znejistěl jsem a pravil jsem, že samozřejmě na přenos dat. Opáčila, že to pochopila, ale na co na mobilu potřebuji přenášet data. <EM>"Hochu, tenký led,"</EM> signalizovala soustava řízení komunikace se ženou - ale přesto jsem statečně konstatoval, že abych si mohl číst emaily. Dál už komunikace s Ditou pokračovala beze slov, protože já vím, co mi na to odpoví, ona ví, co jí na to odpovím a já, co ona.. a tak dále... Výsledek je ten, že jsem si GPRS ještě neaktivoval a utěšuji se tím, že alespoň ušetřím. </p>