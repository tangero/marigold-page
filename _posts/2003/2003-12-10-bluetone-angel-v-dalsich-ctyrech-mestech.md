---
ID: 729
author: Patrick Zandl
layout: post
oldlink: 'https://www.marigold.cz/item/bluetone-angel-v-dalsich-ctyrech-mestech

  '
post_date: 2003-12-10 08:33:00
post_excerpt: ''
published: true
summary_points:
- Angel ČRa pokrývá nově Liberec, Pardubice, Olomouc a České Budějovice.
- Pardubický vysílač Angel pokrývá kromě města i Heřmanův Městec, Přelouč a okolí.
- Liberecký vysílač Angel na Ještědu pokrývá kromě Liberce i Tanvald.
- Angel nepotřebuje přímou viditelnost a měsíční ceny začínají na 1500 Kč.
title: "Bluetone Angel v dalších čtyřech městech"
---

<p>
Další čtyři města jsou pokryta službou Angel Českých Radiokomunikací: Liberec, Pardubice, Olomouc a České Budějovice. </p>

<p>
V <STRONG>Pardubicích</STRONG> je vysílač umístěn na střeše telekomunikační budovy TKB na Masarykově náměstí, takže signál pokrývá nejen celé Pardubice, ale také široké okolí, například Heřmanův Městec, Přelouč, částečně Chrudim a téměř polovinu Hradce Králové. </p>

<p>
V <STRONG>Liberci </STRONG>je vysílač umístěn na Ještědu, takže pokrývá nejen téměř celý Liberec, ale také například Tanvald. </p>

<p>
V <STRONG>Olomouci</STRONG> je vysílač umístěn přímo ve městě na výškové budově Tesco v Jeremenkově ulici, takže signál pokrývá asi dvě třetiny města, ale také obce severozápadně o Olomouce - například Litovel, Uničov nebo Bohuňovice. </p>

<p>
V <STRONG>Českých Budějovicích</STRONG> je vysílač umístěn na budově ČRa na Pražské ulici, takže signál pokrývá nejen velkou část Českých Budějovic, ale také další obce ve směru na Český Krumlov. </p>

<p>
Angel je zajímavá služba - především proto, že nepotřebuje přímou viditelnost, takže ji lze v pokryté oblasti instalovat prakticky vždy. Navíc ji ČRa nabízejí za velmi solidní ceny a tak jedinou vadou na kráse je v současné době akutní nedostatek modemů pro připojení do služby. Měsíční ceny začínají u patnácti stovek bez DPH, přehled cen je <A href="http://www.bluetone.cz/main.php?lang=1&amp;pageid=2000&amp;press=18&amp;archive=1&amp;month=0" target=_blank>kupříkladu zde</A>.</p>