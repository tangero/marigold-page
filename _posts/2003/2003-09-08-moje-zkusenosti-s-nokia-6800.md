---
ID: 489
author: Patrick Zandl
layout: post
oldlink: 'https://www.marigold.cz/item/moje-zkusenosti-s-nokia-6800

  '
post_date: 2003-09-08 07:57:00
post_excerpt: ''
published: true
summary_points:
- Nokia 6800 má dobře použitelnou rozkládací klávesnici pro psaní SMS a MMS.
- Emailový klient v Nokia 6800 je velmi nespolehlivý a často padá.
- Baterie Nokia 6800 vydrží tři až čtyři dny při intenzivním používání.
- Nokia 6800 umožňuje doinstalovat další aplikace pomocí Javy.
title: Moje zkušenosti s Nokia 6800
---

<p>
Před několika týdny jsem přesedlal se Samsungu V200 na Nokia 6800 a protože s telefonem mám několik praktických zkušeností, rozhodl jsem se o ně podělit. </p>

<p>
Nebudu opakovat technická data, jen připomenu, že Nokia 6800 je <STRONG>vybavená tou rozkládací klávesnicí</STRONG>. Původně jsem měl strach, jak se na ní bude psát a musím říct, že se na ní píše velmi dobře. Ve tmě si ji můžete podsvítit tlačítkem s ikonkou žárovky umístěném v rohu tak, abyste si jeho polohu mohli zapamatovat a stisknout i ve tmě. Někteří mobilující říkají, že klávesnice je na nic a že rychleji píší s T9. Někteří rekordmani možná, navíc T9 nutně vede k vynechávání slov, o kterých víte, že s ní slovník T9 má problémy, zatímco na klávesnici můžete psát co chcete a píše se na ní hezky a rychle i lidem, kteří nejsou v psaní SMS cepovaní. Navíc klávesnička odstraňuje takovou tu bariéru "to by mi trvalo dlouho to na mobilu vydatlovat" a pro psaní MMS zpráv je ideální. Českou diakritiku ani do MMS na klávesničce nevyloudíte. Diakritiku vyloudíte při psaní pomocí T9, ta se ale při odesílání SMS naštěstí odstraní. Na otevření klávesnice je třeba vyvinout trochu násilí a tak jen čekám, kdy se mi urve. Zatím to ale snáší dobře. </p>

<p>
Nokia 6800 je postavená na Series40, proprietárním systému pro Nokia mobily. <STRONG>Emailový klient je zde velmi mizerný</STRONG>, nikdy se mi ho nepodařilo uspokojivě rozchodit tak, aby stahoval poštu bez problémů, většinou se kousnul a padal, často při tom ztratil celé nastavení poštovní schránky, takže jsem ho přestal používat. A to jsem ho používal na firemní email schránku, kde mám pár emailů za den...</p>

<p>
Výhodou jsou stereosluchátka (původně kvůli rádiu), příjemně se s nimi telefonuje. Telefon má na mne <STRONG>slušnou výdrž na baterie</STRONG>, tři-čtyři dny při intenzivním používání je slušný výsledek po zkušenostech s Nokia 7650 (za den mrtvý) a Samsung V200 (dva dny). </p>

<p>
Shrnuto a podtrženo, <STRONG>Nokia 6800 je velmi slušný telefon</STRONG> a pro lidi, kteří chtějí psát delší SMS či MMS&#160;bych&#160;ho&#160;označil za užitečnou volbu.&#160;Škoda, že nemá vestavěný fotoaparát pro MMS, ten si zatím musíte dokoupit zvláště a řešit to má až nástupce. Obecně, pokud nepotřebujete bluetooth a jste psavec, s Nokia 6800 pochodíte dobře. Navíc díky Javě můžete <STRONG>doinstalovat další aplikace</STRONG> a třeba si i dokoupit email klient, pár jsem jich testoval a jsou lepší než ta vestavěná hrůza. Telefon má i na moji ruku tu správnou velikost :) A navíc jsem si díky vestavěnému kalendáři odvyknul na svého Tungstena... První info o následníkovi Nokia 6800 <A href="http://mobil.idnes.cz/mobilni_komunikace/mobilni_telefony/abecedni_prehled_mt/nokia/nokia6850nastupce6800030907.html" target=_blank>najdete na Mobil.cz</A>.</p>