---
ID: 562
title: NetPhone 210 od Faynu
author: Patrick Zandl
post_excerpt: ""
layout: post
oldlink: >
  https://www.marigold.cz/item/netphone-210-od-faynu
published: true
post_date: 2003-10-07 12:00:00
---
<p>
Provozovatel IP telefonie Fayn představil na Invexu dlouho slibovaný telefon NetPhone 210 a hned za něj slíznul Křišťálový disk. <STRONG>NetPhone 210 je IP telefon</STRONG> (určený pro Fayn síť), který nepotřebuje pro svůj provoz zapnutý počítač, vystačí si s internetovým připojením. </p>

<p>
<IMG height=59 alt="NetPhone 210 společnosti Fayn" src="/wp-content/uploads/netphone210.jpg" width=84 align=right>Co se mi na něm zejména líbí, je jeho funkční výbava - umí vybírat totiž i poštovní schránku a má Jabber klienta. Umí komunikovat s NetMeetingem a pokud by vám i další funkce jako kalkulačka&#160;či telefonní seznam&#160;atd nestačily, můžete si zkusit udělat vlastní aplikace. NetPhone je totiž postaven na Linuxu. </p>

<p>
<STRONG>Fayn mi ale na Invexu přinesl dvě zklamání.</STRONG> Zaprvé mi nikdo nebyl v pondělí schopen nebo ochoten říct, co NetPhone 210 stojí. A za druhé<STRONG> Fayn nenabídl příchozí telefonní číslo</STRONG> pro svoji službu. Což ji bohužel pro mne i pro mnoho dalších lidí činí nepoužitelnou. Telefon (a to i IP) je totiž od toho, aby se vám na něj někdo pohodlně a hlavně normálně dovolal. A to u Faynu zatím nejde. Pak je to ale&#160;telefonie poloviční...</p>
