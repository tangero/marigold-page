---
ID: 391
author: Patrick Zandl
layout: post
oldlink: 'https://www.marigold.cz/item/t-mobile-odpoved-na-mms-zpravu-odeslanou-emailem-nedorucime

  '
post_date: 2003-06-27 08:32:00
post_excerpt: ''
published: true
summary_points:
- Riegrovy sady hostily včerejší sešlost, kde autor fotil Samsungem SGH-V200.
- MMS zprávy odeslané na email mají adresu ve tvaru 603xxxyyy@mms.t-mobile.cz.
- Odpověď na MMS emailovou adresu 603xxxyyy@mms.t-mobile.cz není doručena, doména
  neexistuje.
- T-Mobile by měl zajistit funkční odpovědní adresu pro MMS zprávy posílané emailem.
title: T-Mobile -  odpověď na MMS zprávu odeslanou emailem nedoručíme
---

<p>
Včera byla malá sešlost několika lidí v Riegrových sadech, i dorazil jsem tam a maje fotoaparátek v Samsungu SGH-V200, pořídil jsem několik snímů, podobně jako ostatní. A pak jsem je posílal emailem. Při té příležitosti mne zaujal teoretický problém, zda na MMS zprávu poslanou do emailu lze odpovědět. A tak jsem si zprávu poslal k sobě na Marigolda. Ukázalo se, že MMS zpráva odeslaná na email adresu je opatřena email adresou ve tvaru <A href="mailto:603xxxyyy@mms.t-mobile.cz">603xxxyyy@mms.t-mobile.cz</A> - tedy adresou začínající devítimístným číslem a končící doménou třetího řádu vedenou pod t-mobile.cz. Finta ovšem je, že když si dáte Odpovědět na takovou zprávu, váš SMTP server se žádné takové domény mms.t-mobile.cz nedopátrá. Neexistuje. Takže ani odpověď není nikomu doručena. </p>

<p>
To je ale pěkně hloupé. Při tak sofistikované a nikoliv levné službě by již zákazník neměl vypadat jako trubka, posílající emaily s neexistující odpovědní emailovou adresou, ale adresa by měla být propojená na e-mail účet na T-Zones, když už nic jiného. Je ale jasné, že T-Mobile se nehrne do toho, aby znovu zavedl číselné emailové adresy fungující obecně pouze při znalosti mobilního čísla - tak těžce se jich zbavoval ze sms.paegas.cz. Jenže nějaké řešení by najít měl - takhle člověk odešle email za deset korunek a odpovědi se dočkat nemůže...</p>