---
ID: 496
author: Patrick Zandl
layout: post
oldlink: 'https://www.marigold.cz/item/tele2-oznacilo-adsl-za-nekvalitni-a-vraci-penize-gts-nebude-uctovat-data-nad-limit

  '
post_date: 2003-09-11 08:57:00
post_excerpt: ''
published: true
summary_points:
- Tele2 ukončuje nabízení ADSL, vrací peníze 300 zákazníkům a přechází na bezdrátové
  připojení.
- Český Telecom má zpoždění v zavádění ADSL a jeho kvalita je sporná.
- GTS nebude do konce roku účtovat data nad limit u ADSL linek.
- ADSL v ČR je považováno za komickou službu, neodpovídá standardům vysokorychlostního
  připojení.
title: "Tele2 označilo ADSL za nekvalitní a vrací peníze, GTS nebude účtovat data"
  nad limit
---

<p>
Dvě důležité zprávy kolem ADSL, pokud opominu marketingové prohlášení Českého Telecomu, že ADSL již má deset tisíc klientů, na čemž je důležité hlavně to, že zavádění ADSL u Telecomu je ve skluzu. </p>

<p>
<STRONG>Tele2 přímo na adresu ADSL prohlásilo</STRONG> (via ČTK) <EM>"Cílem Tele2 je vždy nabízet kvalitní služby za nižší ceny. A v případě ADSL v ČR nemůže naše společnost tento cíl naplňovat,"</EM> uvedl marketingový ředitel Lukáš Kubín. Tele2 přestalo ADSL nabízet včera a všem zákazníkům (prý 300) vrací všechny peníze, které vynaložili za používání té služby. Tele2 hodlá zcela ukončit nabízení ADSL od listopadu a předpokládá, že se pokusí zákazníky této služby převést na bezdrátové připojení.</p>

<p>
Samozřejmě Vladan Crha hájí barvy Telecomu a snaží se vysvětlit, že ADSL je poskytováno v dostatečné kvalitě. Přemýšlím nad tím, zda je potřeba lhát tak tvrdě - copak ADSL, kde garance rychlosti díky agregaci se pohybuje někde u 10 Kb/s, tedy hluboko pod rychlostí mobilního připojení přes GPRS, může někdo označit za kvalitní a moderní službu? Jediné štěstí stávajících klientů je, že je jich zatím málo a agregace se teprve bude zapínat. Předpokládám, že všichni kritici UPC a Karnevalu (Intercable a Tesmedia) za jejich ceny kabelového připojení už chápou, že šlápli vedle...</p>

<p>
<STRONG>GTS </STRONG>zase prohlásilo, že nehodlá do konce roku <STRONG>účtovat svým zákazníkům data přenesená nad Telecomem stanovený limit u ADSL linky</STRONG>. Koncem roku problematiku datových stropů hodlá GTS znovu otevřít a projednávat, pochybuji ale, že jeho názor bude Telecom zajímat. </p>

<p>
<STRONG>ADSL v ČR je komická služba.</STRONG> Včera narazil na můj anglický telco weblog člověk z BT zodpovědný za ADSL a chvíli jsme se o ADSL bavili. Z toho, co Český Telecom nabízí jako ADSL dostal záchvat smíchu a vyjádřil názor, že presentovat takovou službu jako ADSL v Británii by mu Oftel (místní regulátor) ani nedovolil. ADSL se totiž v Británii (i leckde jinde) považuje především za vysokorychlostní připojení k internetu. A nic takového zatím Český Telecom nenabízí.<FONT face=Times><BR>Další info: <A href="http://www.lupa.cz/clanek.php3?show=3012" target=_blank>Lupa.cz (Jiří Peterka)</A>, <A href="http://www.ceskamedia.cz/" target=_blank>Česká média</A>.</FONT></p>