---
ID: 730
author: Patrick Zandl
layout: post
oldlink: 'https://www.marigold.cz/item/wifidrobky-atheros-ipo-recenze-wifi-anten-ctu-a-tendr-na-28-ghz-blackberry-rim-s-wifi-cinska-bezpecnost-wifi-a-dalsi

  '
post_date: 2003-12-10 08:44:00
post_excerpt: ''
published: true
summary_points:
- Atheros IPO je podle Om Malika zajímavá investice, autor zkusí akcie ukořistit.
- ČTÚ vypisuje licenční tendr na pásmo 28 GHz, ale levné připojení nebude.
- Blackberry RIM komunikátor bude vybaven WiFi, detaily na eWeeku.
- Čína vytvořila vlastní bezpečnostní standard pro bezdrátové sítě WAPI.
title: "'WiFidrobky: Atheros IPO, recenze WiFi antén, ČTÚ a tendr na 28 GHz, Blackberry"
  RIM s&nbsp;WiFi, čínská bezpečnost WiFi a&nbsp;další&#8230;'
---

<p>
Na mém oblíbeném weblogu Om Malik je článek věnovaný <STRONG>IPO firmy Atheros</STRONG> vyrábějící čipsety pro WiFi techniku. Článek se jmenuje <A href="http://gigaom.com/archives/2003/12/atheros_ipo_deconstructed.html" target=_blank>Atheros IPO, deconstructed</A>. Atheros je prý zajímavá investice, ostatně, myslím si to taky a zkusím v IPO pár akcií ukořistit :)</p>

<p>
V OverclockersClubu zase <STRONG>recenzují dvě levné cantény pro WiFi</STRONG>: <A href="http://www.overclockersclub.com/reviews/wifi_cantenna_review.php" target=_blank>Wi-Fi cAntenna Deluxe 10" &amp; Mini-Tenna 5" Review</A>. Na ISDN serveru je informace o tom, že <STRONG>ČTÚ vypisuje licenční tendr na pásmo 28 GHz</STRONG> - <A href="http://www.isdn.cz/clanek.php?cid=5401" target=_blank>Další řešení poslední míle: ČTÚ udělí licence pro FWA v pásmu 28 GHz</A>. Na levné připojení se netěšte, je to něco jako pásmo 26 GHz, které je cenově zajímavé jen pro připojení firemních klientů, rozhodně ne domácností. </p>

<p>
Na eWeeku jsou zase podrobnosti o <STRONG>Blackberry RIM komunikátoru vybaveném WiFi</STRONG>. Včera se už několik článků objevilo, ale moc podrobností v nich nebylo, toto je asi to nejlepší, co jsem zatím našel: <A href="http://www.eweek.com/article2/0,4149,1406240,00.asp" target=_blank>Wi-Fi BlackBerry in Works</A>. </p>

<p>
A na BBC je další dobrý článek, tentokráte o 3G: <A href="http://news.bbc.co.uk/1/hi/business/3304751.stm" target=_blank>Vodafone launches rival to wi-fi</A>. Vodafone v Německu a Itálii nabídne <STRONG>3G síť zatím jen pro datová spojení</STRONG> a bude distribuovat jen PC karty do notebooků a PDA. Hlasové hovory budou možné později, až, jak říká Vodafone, bude zajímavá nabídka mobilů. </p>

<p>
A poslední vtípek přichází z Číny. <STRONG>Čína vytvořila vlastní bezpečnostní standard pro bezdrátové sítě nazývaný WAPI</STRONG> a IEEE kvůli tomu prská, že to bude znamenat rozdělení WiFi standardu na dvě skupiny. Nemyslím si to - výrobci budou podporovat buďto obojí, nebo nečínskou variantu WEP/WPA, pokud budou prodávat mimo Čínu. <A href="http://www.infoworld.com/article/03/12/09/HNchinesestandard_1.html" target=_blank>IEEE: Chinese security standard could fracture Wi-Fi</A>.</p>

<p>
Ještě jsem včera našel odkaz na <STRONG>rekordní WiFi spojení na 320 km</STRONG>, které udělali výzkumníci ve Švédsku, kdy WiFi linkou propojili svoji laboratoř s balonem ve stratosféře, ale odkaz jsem mezi tím někde ztratil. A taky jsem zapoměl, jestli dodržovali regulovaný výkon, ale jestli se dobře pamatuji, tak ne a smažili do stratosféry půl wattem. V tomto případě to nikomu pochopitelně nevadí a tak drží světový rekord v délce WiFi trasy. Mimochodem, tipněte si, jaký je nejvyšší dosažený zisk na anténě (nemusí být komerčně dostupná:)...</p>