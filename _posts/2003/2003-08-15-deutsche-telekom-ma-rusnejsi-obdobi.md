---
ID: 444
author: Patrick Zandl
layout: post
oldlink: 'https://www.marigold.cz/item/deutsche-telekom-ma-rusnejsi-obdobi

  '
post_date: 2003-08-15 11:29:00
post_excerpt: ''
published: true
summary_points:
- Deutsche Telekom chce snížit zadluženost na 52,3-49,5 miliard EUR do konce roku.
- DT žádá o povolení zvýšit měsíční paušály za analogové linky v Německu.
- Zisk Deutsche Telekom za druhé čtvrtletí letošního roku činí 256 milionů EUR.
- Tisíce drobných akcionářů žalují Deutsche Telekom pro podezření ze špatného účetnictví.
title: Deutsche Telekom má rušnější období
---

Deutsche Telekom ovládající český T-Mobile má zase rušnější období. V poslední době se kolem něho vyrojilo množství nových informací, souvisejících především s ohlášením pololetních výsledků. 
<p>
Především podle informací Die Welt <B>hodlá DT snížit svoji zadluženost</B> a zatímco v prvním čtvrtletí letošního roku na něj doléhaly dluhy ve výši 54 miliard EUR (radši si to nepřepočítávejte na koruny), na konci roku by DT rád dluhy viděl v rozmezí 52,3 - 49,5 mld EUR. <I>Citace: <A href="http://quote.bloomberg.com/apps/news?pid=10000100&amp;sid=aKOS5n_8tI_8&amp;refer=germany">Bloomberg</A></I>. 
<p>
Snížit zadluženost o dvě až čtyři miliardy EUR není ani pro tak mamutí firmu za půl roku jednoduché a tak se na to půjde různými cestami. 
<p>
Především DT požádal německého telco regulátora <B>o povolení zvýšit měsíční paušály za 29 milionů analogových linek</B> provozovaných v Německu. Pevné linky tak zdraží o 1,94 &#8364; resp v případě T-Net 100 přípojky o 1,46 &#8364;. Zdraží také instalační poplatek a znovuzapojení přípojky. Jen výnosy z těchto poplatků se počítají na půl miliardy euro ročně. <I>Citace: <A href="http://www.telecom.paper.nl/index.asp?location=http%3A//www.telecom.paper.nl/site/news_ta.asp%3Ftype%3Dabstract%26id%3D31919%26NR%3D320">Telecom.Paper</A>.</I> 
<p>
Aby toho nebylo málo, dceřinka T-Com hodlá spustit online prodej hudby po internetu. </p>

<p>
DT také oznámil svoje <B>výsledky za druhé čtvrtletí letošního roku</B> a hrdě prohlásil, že se zase dostal do černých čísel, když vygeneroval zisk 256 mil euro. Vloni přitom za stejné období prodělal DT 2.089 mld euro. 
<p>
Tato čísla znamenají, že pololetní výsledky jsou celkově v černých číslech a to na zisku 1,1 mld euro, zatímco loňské první pololetí znamenalo 3,9 mld euro ztrátu. <I>Zdroj: <A href="http://www.bday.co.za/bday/content/direct/1,3523,1410370-6078-0,00.html">Business Day</A>. </I>
<p>
Jenže tím končí radostné zprávy. <B>Společnost žalují tisíce jejích drobných akcionářů</B> v Německu a USA pro podezření ze špatného účetnictví. Obviňují ji zejména z nadhodnocení firemních nemovitostí předtím, než je v roce 1996 nabídla k prodeji, píše <A href="http://www.ihned.cz/index.php?p=000000_d&amp;article[id]=13229690&amp;article[what]=deutsche+telekom">iHned</A>.</p>