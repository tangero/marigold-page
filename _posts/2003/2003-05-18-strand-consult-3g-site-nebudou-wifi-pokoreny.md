---
ID: 300
author: Patrick Zandl
layout: post
oldlink: 'https://www.marigold.cz/item/strand-consult-3g-site-nebudou-wifi-pokoreny

  '
post_date: 2003-05-18 17:36:00
post_excerpt: ''
published: true
summary_points:
- Strand Consulting obhajuje 3G sítě oproti Wi-Fi, vidí v nich dlouhodobého vítěze.
- WiFi roaming je minimální, ale vyvíjí se software pro roaming mezi WiFi provozovateli.
- Uživatelé budou zvažovat cenu versus pokrytí při výběru mezi 3G a WiFi.
- G bude bodovat v nativních mobilních aplikacích, ale chybí standardy.
title: 'Strand consult: 3G sítě nebudou WiFi pokořeny'
---

<p>
Strand consulting vydal zprávu obhajující 3G sítě vůči Wi-Fi. Podle Strandu bude dlouhodobě 3G vítězem. Má pro toto tvrzení několik odůvodnění:</p>

<BLOCKQUOTE dir=ltr style="MARGIN-RIGHT: 0px">
<p>
<STRONG>1. chybějící obchodní model</STRONG> - to je pravda. Ovšem WiFi má velmi podobný obchodní model, jako 3G data - naději, že někdo bude platit za datové přenosy na cestách. <BR><STRONG>2. minimum roamingových možností</STRONG> - to je pravda, mezinárodní i národní roaming mezi sítěmi je naprosto minimální a zákazníci nechtějí dostávat několik různých účtu. Ovšem v současné době je v módě vytvářet software pro roaming mezi WiFi provozovateli a dá se očekávat, že tato výhrada bude mimo v době, kdy se 3G začne více rozjíždět.<BR><STRONG>3. menší pokrytí než 3G</STRONG> - ano, to je podstatná nevýhoda. Otázkou do diskuse zůstává, zda uživatelé dají přednost lepší ceně nebo lepšímu pokrytí. <BR><STRONG>4. Voice over IP není rozvinuto jako standard</STRONG> - i to je pravda. Pro hlasové volání ale budou lidé spíše používat klasický mobil a nic jim nebude chybět. Proč měnit vyzkoušenou technologii, když ta nová nedá mnoho navíc. <BR><STRONG>5. problémy s handoverem</STRONG> - i to je pravda. pokud se pohybujete mezi hotspoty, máte problém, podpora MobileIP je dnes nedostatečná. Znovu je otázkou, nakolik se potřebujete pohybovat, zatímco jste připojeni k internetu. Potřebujete mít notebook zapnutý za jízdy autem, nebo je pro vás lepší přijít na místo pokrytí hotspotu a tam vše vyřídit?<BR><STRONG>6. nízká penetrace WiFi oproti mobilům</STRONG> - pokud máme porovnávat s 3G, tam je na tom WiFi lépe. Kvůli WiFi nový notebook kupovat nemusíte, stačí PCMCIA nebo USB adaptér. Kvůli 3G si nový telefon koupit musíte. <BR><STRONG>7.</STRONG> málokterý provozovatel WiFi bude <STRONG>dotovat prodej WiFi adaptérů</STRONG>, jako je to běžné u mobilů - to je pravda. Jenže při ceně adaptérů kolem 50 USD / 2000 Kč je otázka, zda je dotace příliš zajímavá. Navíc mnoho nových zařízení již má WiFi integrováno. </p>
</BLOCKQUOTE>
<p>
Bez mučení přiznávám, že jsem Strand zprávu četl jen v abstraktu a celou studii jsem si nekupoval, protože mne nepřesvědčilo, že bych v ní našel mnoho nového. Rád bych také upozornil, že NETVRDÍM, že WiFi pobije 3G - jen bych rád zchladil nadšení 3G operátorů z toho, jak snadno se jim budou lovit klienti na rychlejší data. Bude to boj a spíše záleží na tom, nakolik lidé ocení poměr mezi rychlostí, plošnou dostupností a cenou. A navíc se bojím, že tak jednoduché to nebude ani pro jednu stranu - lidé stále ještě nejsou přesvědčeni, že mobilní data chtějí. <STRONG>A tak 3G bude bodovat spíše v nativních aplikacích, tedy v posílání obrázkových zpráv a dalších vymoženostech předinstalovaných v mobilech.</STRONG> Ovšem pozor - na to je stále málo aplikací a stále málo standardů, jak tyto aplikace dělat nezávisle na výrobci. Jistě vás nepotěší, že multiplayer hra na telefonu Nokia nepůjde hrát proti lidem používajícím jiný mobil. Takže mobilní data jsou běh do slepa jak pro WiFi, tak pro 3G. <BR>Zdroj: <A href="http://www.strandreports.com/sw614.asp">Strandreports</A></p>