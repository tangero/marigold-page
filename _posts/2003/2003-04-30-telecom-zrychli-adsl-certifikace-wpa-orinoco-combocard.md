---
ID: 260
author: Patrick Zandl
layout: post
oldlink: 'https://www.marigold.cz/item/telecom-zrychli-adsl-certifikace-wpa-orinoco-combocard

  '
post_date: 2003-04-30 09:13:00
post_excerpt: ''
published: true
summary_points:
- Český Telecom slíbil zrychlit ADSL na 512 Kbps download a 128 Kbps upload do prázdnin.
- WiFi aliance certifikovala WPA zabezpečení pro firmy Atheros, Broadcom, Cisco, Intel,
  Intersil a Symbol.
- Proxim představil PCMCIA kartu Orinoco 11a/b/g ComboCard s podporou WiFi a/b/g.
- Nejlevnější ADSL linka by měla stát 1000 Kč v říjnu dle odhadu.
title: "'Telecom zrychlí ADSL, certifikace WPA, Orinoco ComboCard"

  '
---

<p>
<STRONG>Český Telecom slíbil do prázdnin zrychlit ADSL.</STRONG> Moje proroctví, že do konce roku se cena za nejlevnější ADSL linku dostane na 1000 Kč ale stále platí, nyní to tipuji na říjen. Kdyby to nebylo nelegální, nabídnul bych tu i možnost si vsadit :) Zrychlné ADSL má vypadat tak, že místo 192 Kbps download nabídne telecom 512 Kbps a 128 Kbps upload. To už by stálo za to. Ne nadarmo se ministr Mlynář na Telecom zlobí...</p>

<p>
Několik firem dostalo <STRONG>certifikaci WiFi aliance na WPA zabezpečení</STRONG>: Atheros Communications, Broadcom, Cisco Systems, Intel, Intersil a Symbol Technologies. Kdy budou první produkty s WPA certifikovaným zabezpečením nevíme, blbé je, že Apple je stále mimo (certifikaci nezažádal a jeho OS WPA narozdíl od Windows XP nepodporuje). Napravte to, to se MaLerovi líbit nebude...</p>

<p>
<STRONG>Proxim představil PCMCIA kartu s podporou všech WiFi derivátů,</STRONG> tedy a/b/g -&#160;jmenuje se Orinoco 11a/b/g ComboCard &#160;a v Gold verzi (silnější zabezpečení) stojí 110 USD, Silver verze 90 USD. Podrobnosti zde <A href="http://www.proxim.com/products/all/orinoco/client/abgcard/" target=_blank>na firemních stránkách</A>. Doufám, že nezměnili konektor pro anténu, abych si kartu mohl koupit a nemusel kupovat nový pigtail :)</p>

<p>
&#160;</p>