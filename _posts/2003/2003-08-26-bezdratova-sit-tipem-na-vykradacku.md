---
ID: 457
author: Patrick Zandl
layout: post
oldlink: 'https://www.marigold.cz/item/bezdratova-sit-tipem-na-vykradacku

  '
post_date: 2003-08-26 15:26:00
post_excerpt: ''
published: true
summary_points:
- Zloději v zahraničí proskenováním WiFi sítí vytipovávají byty k vykradení.
- Oběti krádeží hlásí případy, kdy zloději lokalizovali byt pomocí WiFi.
- V ČR je tento způsob krádeží méně pravděpodobný kvůli technické vybavenosti.
- Nízká technická uvědomělost českých zlodějů brání tomuto postupu.
title: Bezdrátová síť tipem na vykrádačku
---

<p>
Tohle by byl bezvadný okurkový článek. Dostal jsem několik odkazů ze zahraničí na příspěvky&#160;lidí, kteří si stěžovali, že jim vykradli byt. A jejich byt si <STRONG>zloději zřejmě vytipovali tak, že proscanovali okolí,</STRONG> vyhledali bezdrátové sítě, lokalizovali jejich polohu a pak šli do toho objektu, kde WiFi síť našli. Odkazy na podobné historky jsou nejenom v konferencích, ale už i na <A href="http://www.hyperorg.com/blogger/mtarchive/001912.html" target=_blank>jednom weblogu</A>, takže to dost možná ani není městská legenda, ale fakt. </p>

<p>
Ostatně, má reálné podklady: pokud má někdo doma bezdrátovou síť, není to asi úplný žebrák, takže mu vybrakovat byt může být zajímavé. Jenže asi všichni tušíte, že stížnosti přicházejí z USA, u nás tomuto přístupu brání nejenom špatné technické vybavení domácností spolu s malým rozšířením WiFi, ale také nízká technická uvědomělost partiček vykrádačů. Díky za to...</p>