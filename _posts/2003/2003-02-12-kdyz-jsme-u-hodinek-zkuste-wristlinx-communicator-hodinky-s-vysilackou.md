---
ID: 90
author: Patrick Zandl
layout: post
oldlink: 'https://www.marigold.cz/item/kdyz-jsme-u-hodinek-zkuste-wristlinx-communicator-hodinky-s-vysilackou

  '
post_date: 2003-02-12 08:50:00
post_excerpt: ''
published: true
summary_points:
- Firma Xact Communication vyrábí hodinky WristLinx Communicator s vestavěnou vysílačkou.
- Hodinky využívají 22 kanálů v pásmu FRS/GMRS s dosahem 2-3 km.
- WristLinx Communicator nabízí VOX aktivaci a stojí 50 USD.
- Hodinky mají podsvícení a jsou určeny pro studenty a komunity.
title: "Když jsme u hodinek, zkuste WristLinx Communicator – hodinky s vysílačkou"
---

<p>
Tahle firma by měla dostat na zadek, protože nečekala na spásu od Billa Gatese a rozhodla se sama šlápnout do komunikačního systému pro hodinky. Jen na to šla trochu jinak a do hodinek rovnou vestavěla vysílačku. </p>

<p>
<IMG height=195 alt="Xact X2X" src="/wp-content/uploads/x2x.gif" width=214 align=right>Hodinky se jmenují <STRONG>WristLinx Communicator</STRONG> a vyrábí je firma <A href="http://xactcommunication.com/" target=_blank>Xact Communication</A>. Mají 22 kanálů v pásmu FRS/GMRS -&#160;tedy pásmo 460-470 MHz. Tohle pásmo by mělo být použitelné i u nás, ostatně se takto prodávají třeba vysílačky&#160;Motorola TalkAbout. Výstupní výkon je 300 mW a dosah cca 2-3 km i za těchto podmínek.&#160;K hodinkám můžete dokoupit náhlavní soupravu a dobíječku, vysílačka má VOX, tedy aktivaci&#160;přenosu zvuku hlasem (vysílačka je simplexní, najednou může kecat jen jeden, druhý jen poslouchá, než se ten první vypovídá).</p>

<p>
Celý ten <STRONG>zázrak se vejde do 50&#160;USD</STRONG>. Jo a pozor, tyhle hodinky ještě stále mají hodinky a dokonce i s podsvícením. &#160;Prodávat se mají za chvíli a mezi hlavní zákazníky budou prý patřit především studenti, nejrůznější komunity atd. Super věc na písemku - přítelkyně na chodbě s otevřenou učebnicí diktuje, vy píšete... Dovozce do ČR není znám, ale online order je možný.</p>