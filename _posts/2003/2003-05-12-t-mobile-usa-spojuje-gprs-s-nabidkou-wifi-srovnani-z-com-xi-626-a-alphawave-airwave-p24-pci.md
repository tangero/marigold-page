---
ID: 284
author: Patrick Zandl
layout: post
oldlink: 'https://www.marigold.cz/item/t-mobile-usa-spojuje-gprs-s-nabidkou-wifi-srovnani-z-com-xi-626-a-alphawave-airwave-p24-pci

  '
post_date: 2003-05-12 09:06:00
post_excerpt: ''
published: true
summary_points:
- T-Mobile nabízí WiFi paušál za 20 USD měsíčně pro své GPRS zákazníky.
- T-Mobile WiFi síť má 2300 hotspotů a očekává se 5000 do konce roku.
- Autorovi GPRS od T-Mobile v Praze funguje dobře, ale doma je zbytečné.
- Srovnání WiFi karet Z-COM XI-626 a Alphawave Airwave P24-PCI je v praxi nerozlišitelné.
title: T-Mobile USA spojuje GPRS s&nbsp;nabídkou WiFi, srovnání Z-COM XI-626 a&nbsp;Alphawave
  Airwave P24-PCI
---

<p>
Zase jedna zpráva, která zasáhla všechny americké servery. Americký T-Mobile nabízí svým zákazníkům paušál za připojení přes WiFi, pokud mají aktivované GPRS. Za <STRONG>20 USD měsíčně mohou používat libovolné hotspoty sítě T-Mobile</STRONG> libovolně dlouho. Celkově můžou přistupovat k 2300 hotspotům, do konce roku se očekává 5000 hotspotů. Nezajímavá nabídka to není, věru věru. <EM>Zdroj: </EM><A href="http://news.zdnet.co.uk/story/0,,t269-s2134457,00.html" target=_blank><EM>ZDNET</EM></A><EM>.</EM> Už aby říšské ústředí vydalo ten správný pokyn i do české kolonie a začalo se s WiFi dít něco u nás. <STRONG>Horká zpráva ke GPRS</STRONG>: jen co jsem dorazil do Prahy, běží mi GPRS od T-Mobile jako z praku. Samozřejmě doma, kde mám tlustou internetovou linku a je mi to na houby, protože i v posteli mám pokrytí marigoldího WiFi. Na druhou stranu jsem přes víkend i při otřesné rychlosti přenesl 55 MB dat a to jsem občas surfoval, občas stáhl poštu, prostě nedělal nic náročného, ani jsem nestahoval MP3, ani nestreamoval video. Kde T-Mobile přišel na to, že více jak 50 MB dat je nadužívání linky? </p>

<p>
U xChaose jsem našel zajímavé <STRONG>srovnání karet Z-COM XI-626 a Alphawave Airwave P24-PCI</STRONG> - samozřejmě po technické stránce. Chaos se pokoušel změřit výsledky těchto karet v reálném provozu a pro mne nepřekvapivě dochází k závěru, že je to docela jedno, kterou si koupíte. Mám podobný názor: WiFi karty se liší jen čipsety, praktické výsledky jsou stejné, resp v rozsahu nepodchytitelném pro amatérsky stavěné sítě. Snad jen ta citlivost, jak připomíná Chaos, může být výjimečně problém. <A href="http://www.arachne.cz/~freenet/xi-626-vs-alphawave.html" target=_blank>Článek na Arachne</A>.</p>