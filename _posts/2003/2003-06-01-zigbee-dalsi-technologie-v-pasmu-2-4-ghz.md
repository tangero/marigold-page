---
ID: 333
author: Patrick Zandl
layout: post
oldlink: 'https://www.marigold.cz/item/zigbee-dalsi-technologie-v-pasmu-2-4-ghz

  '
post_date: 2003-06-01 23:50:00
post_excerpt: ''
published: true
summary_points:
- ZigBee je radiová technologie pro dálkové ovládání s vysokou odolností a bezpečností.
- ZigBee se používá pro propojení zabezpečovacích prvků a dálkové ovladače elektroniky.
- ZigBee využívá tři frekvenční pásma s různými rychlostmi a počtem kanálů.
- ZigBee podporuje až 255 zařízení v síti, je úspornější než Bluetooth.
title: 'ZigBee: další technologie v&nbsp;pásmu 2,4 GHz'
---

<p>
Ačkoliv technologie ZigBee nepatří mezi naprosté novinky, našel jsem o ní jen málo povídání v českých médiích a protože Motorola nedávno představila první ZigBee výrobek, rád bych něco k této technologii napsal. </p>

<p>
ZigBee <STRONG>se často bere jako konkurent Bluetooth, ale je to nesmysl.</STRONG> ZigBee je nízkorychlostní radiová technologie určená pro dálkové ovládání spotřebičů v reálném čase, její hlavní výhodou je vysoká odolnost proti rušení a bezpečnost. Očekává se od ní totiž také <STRONG>propojení a signalizace mezi zabezpečovacími prvky v domě</STRONG>, například bezdrátová komunikace mezi senzorem požáru a domácí ústřednou vyhodnocující poplach. Další typické určení je v dálkových ovladačích k domácí elektronice.&#160;</p>

<p>
ZigBee také předpokládá velmi nízkou cenu za implementaci (první čipy by měly navíšit cenu výrobku o 150 Kč, později tak o 60 Kč a měla by kralovat i díky velmi nízkému odběru. Udává se, že dálkové ovládání se ZigBee vydrží šest měsíců až dva roky, zcela srovnatelně s infraovládačem. V principu je tedy zigbee náhradou/doplněním HomeRF nebo ještě spíše bezdrátové verze protokolu výrobků X-10. Ostatně kvůli X-10 také ZigBee vlastně vzniklo, firma X-10 začínala mít nebezpečný úspěch na trhu, aby ostatní velcí a dosud spící s tím museli něco dělat a vyvinuli bezdrátový protokol, který jim umožní držet krok a konkurovat bezpečnostní a řídící technologii X-10.</p>

<p>
ZigBee je <STRONG>určena pro tři frekvenční pásma</STRONG> - 2,4 GHz (celosvětově) na rychlosti 250 Kbps a s deseti kanály, v USA pak ještě pro 915 MHz (40 Kbps a 6 kanálů) a v Evropě pro 868 MHz (20 Kbps, 1 kanál). Přenosová vzdálenost je 10-75 metrů dle výkonu zařízení. </p>

<p>
<STRONG>Hlavní rozdíly mezi ZigBee a Bluetooth</STRONG>: zatímco zigbee nabízí podporu až 255 zařízení v jedné síti, bluetooth jen osm. Bluetooth je ale rychlejší, zigbee zase významně úspornější a pohotovější na přechod ze sleep módu do provozního režimu. Zatímco zigbee zařízení potřebuje jen cca 30 KB paměti, bluetooth raději 250 KB paměti...</p>

<p>
Další podrobnosti o ZigBee najdete zde na <A href="http://www.zigbee.com/zigbee_new/about/faq.asp" target=_blank>FAQ části ZigBee.com</A>.</p>