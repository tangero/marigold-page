---
ID: 399
author: Patrick Zandl
layout: post
oldlink: 'https://www.marigold.cz/item/cesky-telecom-wifi-pripojeni-delame-trochu-nelogicky

  '
post_date: 2003-07-03 09:57:00
post_excerpt: ''
published: true
summary_points:
- Český Telecom používá pro WiFi pouze vnitřní přístupové body bez externí antény.
- Pokrytí WiFi je téměř výhradně uvnitř budov Telepointů a pump Shell.
- U pump Shell je nutné pro připojení vystoupit z auta a jít dovnitř.
- Telecom prodloužil zdarma WiFi, protože je to levnější než zpoplatnění.
title: Český Telecom -  WiFi připojení děláme trochu nelogicky
---

<p>
Včera a dnes jsem měl tu čest prověřit po několika měsících osobně rozchozené hotspoty WiFi Českého Telecomu. Ovšemže pouze v Praze a zatím bez KFC, to vyzkouším až dnes. </p>

<p>
Výsledek: Český Telecom pro svoje WiFi používá pouze vnitřní přístupové body, tedy body bez externí antény. Tomu také odpovídá pokrytí - jak v prostorách Telepointu, tak v prostorách pump Shell je pokrytí téměř výhradně v budově, nikoliv v jejím okolí. U Telepointů v noci pomůže lepit se na výlohu, naštěstí nepoužívají metalizované sklo ani&#160;fólii, čímž by signál neprošel vůbec</p>

<p>
Cožpak u Telepointů, tam se dá trochu pochopit, že v jejich okolí se nedá nikde kloudně posadit a tak je možná opravdu lepší vlézt si dovnitř a pod ostřížím dohledem personálu přisednout k stolečku s letáky a připojit se. <STRONG>U pump Shell</STRONG> to ale nechápu už vůbec - místo, abyste v klidu seděli v autě, musíte z auta vylézt a jít do provozovny pumpy. Teprve tam je dostatek signálu se připojit. To ale znamená vypakovat notebook a vzít si všechny věci do provozovny pumpy - tam se modlit, aby tu byl nějaký barový stoleček, kde si můžete stoupnout a slušně pracovat. Proč nebylo možno pokrýt alespoň prostor parkoviště, kde by lidé mohli pracovat v pohodlí svého vozu?</p>

<p>
Telecom se hezky naparuje, jak je to od něj pěkné, že prodloužil zdarma nabídku WiFi připojení. Jenže jeho výsledky odpovídají výsledkům placené sítě WIA, kde surfování není zadarmo. Měřeno touto optikou bylo opravdu lepší říci <EM>"Téměř nikdo naše WiFi nepoužívá a tak je pro nás levnější dávat to nadále zadarmo, než rešit zpoplatnění...".</EM></p>