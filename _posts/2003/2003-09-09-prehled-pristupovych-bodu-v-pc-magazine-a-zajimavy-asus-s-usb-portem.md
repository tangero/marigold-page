---
ID: 492
author: Patrick Zandl
layout: post
oldlink: 'https://www.marigold.cz/item/prehled-pristupovych-bodu-v-pc-magazine-a-zajimavy-asus-s-usb-portem

  '
post_date: 2003-09-09 08:11:00
post_excerpt: ''
published: true
summary_points:
- PC Magazine obsahuje přehled WiFi techniky, konkrétně téměř čtyřicet přístupových
  bodů.
- Asus WL-500b je přístupový bod s USB konektorem pro tiskárnu, disk nebo kameru.
- Kamera připojená k Asus WL-500b umožňuje hlídací režim s odesíláním e-mailů při
  pohybu.
- Recenze Asus WL-500b vyšla na Živě, kde zmiňují problémy s USB portem.
title: Přehled přístupových bodů v&nbsp;PC&nbsp;Magazine a&nbsp;zajímavý Asus s&nbsp;USB
  portem
---

<p>
O víkendu jsem si koupil <STRONG>PC Magazine</STRONG>, asi jediný český časopis o počítačích, který si kupuju<EM> (a to především proto, že většinou jde o překlady amerického vydání)</EM>. A jako už několikrát v tomto roce v něm <STRONG>byl přehled WiFi techniky</STRONG>. A protože jsem ještě nestihl updatovat od května přehled cen WiFi techniky, doporučuji všem zájemcům o nákup přístupového bodu obětovat těch 105 Kč a PC Magazine si koupit. Je zde přehled téměř čtyřicítky přístupových bodů a je zpracovaný podstatně lépe, než ten můj. Vyhráli si s tím, jsou zde i testy dosahu a rychlosti, ačkoliv spíše orientační. </p>

<p>
Zaujal mne v <STRONG>recenzích přístupový bod Asus WL-500b</STRONG>, vybavený pravda jen 802.11b, ale zato <STRONG>navíc USB konektorem</STRONG>, ke kterému můžete připojit tiskárnu, USB disk nebo dokonce USB kameru. Lahůdkou u kamery pak je hlídací režim, který v zadaném časovém období hlídá pohyb a při zjištění aktivity pošle e-mail s upozorněním a obrázkem na zadanou adresu. Pokud přes USB připojíte disk, je dostupný via FTP z ostatních stanic v síti. Balada. Navíc recenze tohoto přístupového bodu vyšla <A href="http://www.zive.cz/h/Testcentrum/Ar.asp?ARI=112507&amp;CAI=2024" target=_blank>dnes na Živě</A>, za cenu necelých 4000 Kč s DPH mi to přijde jako velmi zajímavá nabídka, i Živě ten Asus chválí, jen narozdíl od PC Magazine hlásí problémy s tím USB portem. </p>