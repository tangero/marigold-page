---
ID: 698
author: Patrick Zandl
layout: post
oldlink: 'https://www.marigold.cz/item/t-mobile-hotspoty-od-ledna-naostro-a-za-penize

  '
post_date: 2003-11-27 19:46:00
post_excerpt: ''
published: true
summary_points:
- T-Mobile zpoplatní WiFi hotspoty za čas, s platbou přes účet nebo platební kartu.
- Cena jedné hodiny WiFi od T-Mobile CZ je 150 Kč, což je dražší než konkurence.
- T-Mobile účtuje WiFi po 15minutových blocích při platbě přes vyúčtování mobilních
  služeb.
- Celodenní přístup k WiFi od T-Mobile stojí 500 Kč, což je srovnatelné s měsíčním
  připojením.
title: T-Mobile Hotspoty od ledna naostro &#8211; a&nbsp;za peníze
---

<p>
T-Mobile na dnešní tiskové konferenci oznámil způsob zpoplatnění svých WiFi hotspotů. Zatím jich má 16, zhruba stejně, jako CzNet, třetinu oproti Eurotelu. Do konce roku jich chce mít celkem 40 a rovnou vám můžu říct, že to nestihne - můj soukromý názor podepřený informacemi od lidí, co o tom něco ve firmě vědí. </p>

<p>
<STRONG>T-Mobile bude své WiFi zpoplatňovat za čas</STRONG> a nabídne <STRONG>dva druhy placení - jeden přípisem na účet u tarifu, druhý placením přes platební kartu</STRONG>. Na to placení kartou jsem zvědav, dobře si pamatuji, jak se vyúčtování za služby Paegasu dalo platit jen platební kartou určitých bank a dost bych nerad, aby se to opakovalo. </p>

<p>
Postřehl jsem také zmínku, že WiFi od T-Mobile CZ je nejlevnější ve skupině T-Mobile. Není to překvapivé, kdyby nasadili normální koncernovou cenu, asi by to lidem přišlo k smíchu. Už takhle se jim snadno mohou cukat koutky, pokud se podívají do jiných ceníků. </p>

<p>
Takže trocha porovnání (uvedené ceny jsou bez DPH)</p>

<TABLE cellSpacing=0 cellPadding=5 align=center border=1>
<TBODY>
<TR bgColor=#ffff66>
<TD><STRONG>Cena za</STRONG></TD>
<TD><STRONG>T-Mobile CZ</STRONG></TD>
<TD><STRONG>Eurotel</STRONG></TD>
<TD><STRONG>WideNet</STRONG></TD>
<TD><STRONG>T-Mobile USA</STRONG></TD></TR>
<TR>
<TD>1 hod</TD>
<TD>150 Kč</TD>
<TD>60 Kč</TD>
<TD>50 Kč</TD>
<TD>6 USD (165 Kč)</TD></TR></TBODY></TABLE>
<p>
Z této tabulky asi chápete, že <STRONG>za ceny ode mne velký aplaus T-Mobile neuslyší</STRONG>. Ceny jsou, jednoduše řečeno, vysoké. Budiž, ceny jsou v lokacích, kde se pohybuje jiná klientela, než klientela, jakou zatím disponuje WideNet a porovnání s Eurotelem je složitější o to, že uvedená cena u Eurotelu platí při platbou přes Premium SMS, což lze jen, pokud máte tarifní program Eurotelu. Jinak je u Eurotelu nutno použít Go kupon a to už je stupidní a drahý způsob. </p>

<p>
Při platbě přes vyúčtování mobilních služeb je služba účtována po 15minutových blocích, přičemž jeden blok stojí 20 korun bez DPH. To už je zajímavější podmínka a je vidět, že technologii účtování má T-Mobile zvládnutou hezky. Jen ty ceny... Zamyšlení nad cenami někdy příště, nechám si to rozležet v hlavě... </p>

<p>
Jen tak na okraj - celodenní přístup k WiFi u T-Mobile stojí 500 Kč. Za ty peníze dostanete od většiny ostatních firem přímo celoměsíční připojení. Je vidět, že T-Mobile hodně vsází na to, kde svoje hotspoty má. Jenže pokud si aktivujete GPRS Business tarif, který nově nabídne data bez limitu, tak na co byste potřebovali v českém hotelu WiFi? Opravdu za tu vyšší rychlost obětujete za den pětikilo, když za podobnou cenu 699 Kč bez DPH dostanete GPRS data bez limitu u toho samého operátora? Nebo za podobnou cenu u Eurotelu (Eurotel v reakci na T-Mobile změny sám vydal zprávu o změnách!)? Že by T-Mobile doufal, že jeho WiFi vytrhnou zákazníci Oskara? </p>

<p>
<STRONG>Zdroje:</STRONG> <BR><A href="http://mobil.idnes.cz/mobilni_komunikace/operatori/sluzby/sluzby_tmobile/t-mobilemagprsbusunlimited.html" target=_blank>Mobil.cz, T-Mobile má internet za paušál</A>.<BR>Mobil.cz, <A href="http://mobil.idnes.cz/mobilni_komunikace/operatori/sluzby/sluzby_tmobile/t-mobileztiskovky031127.html" target=_blank>T-Mobile: Wi-Fi placené přes SMS, MDA II</A><BR>Mobilmania.cz, <A href="http://www.mobilmania.cz/Operatori/Ar.asp?ARI=105939&amp;CAI=2116">Živé zpravodajství: T-Mobile má neomezený internet za paušál</A><BR>Mobilmania.cz, <A href="http://www.mobilmania.cz/Bleskovky/AR.asp?ARI=105944">Eurotel Data Nonstop už za 649 korun</A><BR><A href="http://www.t-mobile.com/hotspot" target=_blank>T-Mobile USA - hotspoty v USA</A><BR><A href="http://t-mobile.cz/hotspot" target=_blank>T-Mobile CZ - hotspot služba&#160;v České republice</A><BR><A href="http://beta.marigold.cz/hotspoty">Marigold.cz - přehled hotspotů v ČR</A></p>