---
ID: 618
author: Patrick Zandl
layout: post
oldlink: 'https://www.marigold.cz/item/series-90-nebude-9310-ale-7700

  '
post_date: 2003-10-29 08:02:00
post_excerpt: ''
published: true
summary_points:
- Nokia 7700 je první model s Series 90, nenahrazuje Series 80 komunikátory.
- Autor článku nebyl příliš přesvědčen o kvalitách Nokie 7700.
- Nokia 7700 má dotykový displej, ale rozpoznávání písma je spíše graffiti.
- SDK pro Series 90 je dostupné na forum.nokia.com pro vývojáře.
title: "Series 90 nebude 9310 ale 7700"
---

<p>
Nokia včera představila první model vybavený grafickým prostředím Series 90 - jmenuje se Nokia 7700. A hned také ohlásila, že <STRONG>Series 80 nekončí a že 7700 není nástupce komunikátorů</STRONG>, ale zcela nová produktová řada. Takže nového komunikátoru se možná ještě dočkáme...</p>

<p>
<IMG height=132 alt="Nokia 7700" src="/wp-content/uploads/nokia7700.jpg" width=200 align=left>Dlužno dodat, že <STRONG>7700 mne příliš nepřesvědčila</STRONG>. Podle specifikací (zde <A href="http://www.nokia.com/nokia/0,8764,47563,00.html" target=_blank>na Nokia.com</A>) je to jistě nadupaný mobil s EDGE, GPRS, HSCSD, Opera prohlížečem HTML/xHTML, MMS, email, Java, MP3, barevný displej (640 x 320... Uff?), megapixelovým fotoaparátem atd atd. Pokud vám to nestačí, je tu podpora Flash 5, Digital Right Management pro streamování videa na vyžádání a hlavně placení za to a řady dalších funkcí. </p>

<p>
<IMG height=125 alt="Nokia 7700 rozpoznávání písma" src="http://www.mobil.cz/obrazek/nokia7700-hwr.jpg" width=125 align=right border=1><STRONG>Dotykový displej</STRONG> je velké vylepšení. Velké ALE bude k <STRONG>psaní na něj</STRONG>. Nokia hovoří o HWR, tedy handwrite recongnition, jenže pod tímto výrazem jsem si představoval rozpoznávání souvisle psaného písma. Ve skutečnosti je to jednoduchá verze graffiti. Na obrázku vpravo vidíte, jak vypadá virtuální graffiti ploška, která vyjede na displej vpravo. </p>

<p>
Přístroj mi přijde hlavně <STRONG>dosti nepraktický tvarově</STRONG>. Nokia je zvyklá, že uživatelé její mobily jsou ochotni držet oběma rukama, ale jak se 7700 bude držet jednou rukou na to, aby si na ní člověk dělal poznámky? Nebo se bude opravdu tak dobře ovládat i při pouhém čtení stránek a dokumentů, aby mohla konkurovat běžnému PDA? Na to se podle fotek neodpoví, fotky vyvolávají jen pochybnosti. Uvidíme, až to dostanu poprvé do ruky. </p>

<p>
Na <A href="http://forum.nokia.com/" target=_blank>forum.nokia.com</A> jsou už <STRONG>k dispozici SDKčka pro Series 90</STRONG>, takže velcí zájemci o testování či i o vývoj software pro tenhle zázrak mohou stahovat a testovat a vyvíjet. </p>

<p>
<STRONG>Článek s podrobnostmi&#160;najdete</STRONG> <A href="http://mobil.idnes.cz/mobilni_komunikace/mobilni_telefony/abecedni_prehled_mt/nokia/nokia7700031028.html" target=_blank>zde na Mobil.cz</A> a zde na <A href="http://www.mobilmania.cz/Mobilnitelefony/Ar.asp?ARI=105573&amp;CAI=2103" target=_blank>MobilMania.cz</A> a zde <A href="http://www.nokia.com/nokia/0,8764,47550,00.html" target=_blank>oficiální stránky Nokia.com</A>.</p>