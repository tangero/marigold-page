---
ID: 463
author: Patrick Zandl
layout: post
oldlink: 'https://www.marigold.cz/item/d-link-airspot-hotspot-pro-verejny-i-privatni-pristup

  '
post_date: 2003-08-28 08:31:00
post_excerpt: ''
published: true
summary_points:
- D-Link Airspot DSA-3100 je kompletní řešení pro výstavbu WiFi hotspotu.
- Restaurace mohou Airspot využít pro veřejný internet a firemní intranet.
- Airspot omezuje přenosovou kapacitu a podporuje 50 uživatelů a 10 hostů.
- Cena Airspotu je kolem 600 USD, což je levné oproti konkurenci.
title: D-Link Airspot – hotspot pro veřejný i privátní přístup
---

<p>
D-Link se v poslední době hodně snaží, aby bylo vidět, že má slušnou nabídku WiFi techniky. Jeho posledním výstřelkem je zařízení nazývané airspot, typově značené jako <STRONG>D-Link Airspot DSA-3100.</STRONG> Jde o kompletní řešení pro výstavbu hotspotu, tedy box s DHCP konfigurací, evidencí až 250 uživatelů, s podporou POP3, RADIUS, LDAP, možností tvorby vlastní grafiky stránek a také oddělení uživatelů veřejných od firemních firewallem tak, aby síť bylo možno používat jak pro veřejný přístup do internetu, tak pro firemní intranet. </p>

<p>
Je to vymyšlené tak, že <STRONG>takový hotspot si koupí třeba restaurace</STRONG> a její návštěvníci fungují bezdrátově a mohou surfovat na netu, zatímco majitel restaurace se svým wifi notebookem může přistupovat i na firemní intranet. Hezké. </p>

<p>
Tento airspot umí dokonce omezovat přenosovou kapacitu pro uživatele, najednou na něm může být 50 zalogovaných uživatelů a 10 hostů. Správa je přes webové rozhraní. Cena má být kolem 600 USD, na to, že je to krabice, kterou zapojíte do zástrčky a do ethernetu a máte hotspot, je to fajn. Navíc firma nabízí i hotline, ta u nás ale nebude tak aktuální. Co dodat? Je to hezké řešení, které sice není první, ale je levné (oproti konkurenci) a vypadá schopně. Zdroj: <A href="http://presslink.dlink.com/pr/?prid=116" target=_blank>D-Link</A>.</p>