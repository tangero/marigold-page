---
ID: 209
author: Patrick Zandl
layout: post
oldlink: 'https://www.marigold.cz/item/smc-ma-kartu-s-vyssim-vykonem-projev-jorma-ollily-nokia-proc-cisco-koupilo-linksys-gartneri-na-hotspotech-se-nevydela-adsl-tips

  '
post_date: 2003-03-31 08:33:00
post_excerpt: ''
published: true
summary_points:
- SMC2532W karta od SMC má dvojnásobný výkon (200mW) oproti jiným kartám.
- Jorma Ollila (Nokia) je skeptický k 3G a vidí telekomunikace jako motor ekonomiky.
- Cisco koupilo Linksys, protože Linksys uměl vydělávat na produkci zařízení.
- Gartner Group předpovídá nárůst WLAN uživatelů do roku 2007, ale ne zisk pro hotspoty.
title: SMC má kartu s vyšším výkonem, projev Jorma Ollily (Nokia). Proč Cisco koupilo Linksys? Gartneři -  na hotspotech se nevydělá. ADSL tips
---

<p>
Pro ty, kdo smaží do éteru málo, má nyní SMC řešení. Místo nákupu lepšího kabelu a výměny plechovky od párků za kvalitní směrovku stačí nyní koupit kartu s vyšším výkonem. Jmenuje se <STRONG>SMC2532W a za 139 USD</STRONG> ji prodává SMC. Hlavním rozdílem oproti jiným PC kartám je fakt, že její <STRONG>vyzářený výkon je 200 mW</STRONG>, tedy dvojnásobek ostatních karet. Díky tomu se dosah zvýšil na více jak tisíc metrů a signál projde i železnými dveřmi atd. Regulace výkonu ovšem není dostupná a karta funguje na 802.11b. Čili pro smažiče, kteří dělají bordel v etéru ideální nástroj, skutečně užitečné pro ty, co mají dlouhý kabel k anténě.&#160;Kvůli nám ostatním doufám, že se k nám tahle věc dovážet nebude. Jinak čipset Intersil 2.5. Zdroj: <A href="http://www.80211-planet.com/news/article.php/2171841" target=_blank>802.11 Planet</A>.</p>

<p>
Na <A href="http://www.gsm4u.cz/clanek.php?cid=646" target=_blank>GSM4U</A> jsem našel <STRONG>projev Jorma Ollily, šéfa Nokie</STRONG> - je sice z CeBITu, tam se mi ho ale překládat nechtělo. Některé myšlenky jsou hodně zajímavé - Ollila je rovněž mírně skeptický k 3G (je výrobce technologie!) a hlavně se vyjadřuje k ekonomickým problémům Evropy. Jorma Ollila předpokládá, že rozvoj telekomunikací bude jedním z hnacích motorů evropské ekonomiky - a má pravdu. </p>

<p>
Hezkou <STRONG>analýzu toho, proč Cisco koupilo Linksys</STRONG> a udělalo tak jednu ze svých největších akvizic, si přečtete na 802.11 Planet. A proč tedy, když mohlo samo vyrábět podobná zařízení? V článku se připomíná, že vyrábět není totéž co vydělávat a Cisco chce vydělávat a Linksys to uměl. Proto ho raději Cisco pohltilo, aby mohlo využít jeho strategii a&#160;kanály a nebudovalo vše samo. Více na <A href="http://www.80211-planet.com/columns/article.php/2168661" target=_blank>Why Cisco Chose Buy Over Build</A>. </p>

<p>
Podle analytické firmy <STRONG>Gartner Group</STRONG> sice <STRONG>počet WLAN uživatelů vzroste z letošního poštu 4,2 mil na 31 mil v roce 2007</STRONG>, ale provozovatelé hotspotů zatím nemají mnoho šancí, že by do té doby začali vydělávat. Zdroj: <A href="http://www.gartner.com/5_about/press_releases/pr26mar2003a.jsp" target=_blank>Gartner Group</A>.</p>

<p>
Na serveru Root.cz <A href="http://www.root.cz/clanek/1573" target=_blank>najdete článek</A> o praktických zkušenostech <STRONG>se zřízením ADSL linky.</STRONG> Ne že by sebou Telecom při některých problémech pohnul... je tam i test rychlosti. Mimochodem abyste věděli, co chtěl Telecom:&#160;když vás technici Telecomu při instalaci nenajdou doma, dostane ISP pokutu, ačkoliv vás sám nemůže nijak urgovat (kontakty jdou přímo do databáze ČTc). Rosťa Kocman na Mobil.cz píše, že zájem o ADSL roste, prý už je 2500 zájemců. <A href="http://www.mobil.cz/fixni_spojeni/ADSL/zajemporoste030331.html" target=_blank>Zájem o ADSL může velmi rychle vzrůst</A>.</p>