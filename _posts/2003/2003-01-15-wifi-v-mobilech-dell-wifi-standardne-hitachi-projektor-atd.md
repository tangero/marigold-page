---
ID: 42
author: Patrick Zandl
layout: post
oldlink: 'https://www.marigold.cz/item/wifi-v-mobilech-dell-wifi-standardne-hitachi-projektor-atd

  '
post_date: 2003-01-15 09:19:00
post_excerpt: ''
published: true
summary_points:
- Hitachi LCD projektor lze rozšířit o WiFi za 1500 USD.
- Lufthansa testuje WiFi internet na palubě letadel za 35 dolarů.
- Dell bude standardně vestavovat WiFi do notebooků Latitude.
- Avaya, Proxim a Motorola vyvíjejí WiFi roaming s mobilními telefony.
title: "WiFi v mobilech, Dell WiFi standardně, Hitachi projektor atd…"
---

<p>
A máme tu něco dnešních WiFi novinek. Především mne zaujal <STRONG>LCD projektor Hitachi</STRONG>, který lze přes DVI konektor (sic!) rozšířit o připojení do WiFi. Tak ho můžete jednoduše řídit po síti, můžete tak řídit i více projektorů až na 255 IP adresách. No, levná hračka to není, projektory stojí mírně pod 400 000 Kč a to bezdrátové rozšíření samo vyjde na 1500 USD. Více <A href="http://www.allnetdevices.com/wireless/news/2003/01/14/hitachi_unveils.html" target=_blank>podrobností zde</A>. </p>

<p>
Také jsem našel hezký <STRONG>český článek o WiFi na palubě letadel</STRONG> <A href="http://www.vztlak.cz/doprava/notebooky.html" target=_blank>na Vztlaku</A>. Testuje to Lufthansa na trase Frankfurt - Washington a jde samozřejmě o připojení do internetu na palubě letadla. Abych byl přesnější, notebook připojíte pomocí WiFi, pak už to jde satelitem. Linka má kapacitu 20 Mbps downlink a 1 Mbps uplink, slušné na to, kolik na ní asi tak bude viset lidí :) No, za připojení během letu zaplatíte 35 dolarů, to není tak málo, na druhou stranu to letí dost dlouho. Pozor, na online pařby to není, satelitní linka má velkou latenci a zase tak vysoko ta letadla nelétají, aby se to na latenci (vytvářené vzdáleností satelitu od příjmového bodu) poznalo...</p>

<p>
<STRONG>Dell bude standardně vestavovat WiFi</STRONG> do svých notebooků Latitude (<A href="http://www.allnetdevices.com/wireless/news/2003/01/14/dell_makes.html" target=_blank>více zde</A>). Po pravdě řečeno bych se dnes nehrnul do toho, koupit si notebook bez WiFi, pokud ho nehodláte používat na pustém ostrově. Jistě, PCMCIA karta hodně řeší, ale proč si zasírat slot? Marigold to zná, pořád někde drhne anténou z PCMCIA slotu...</p>

<p>
Avaya, Proxim a Motorola spolupracují na vývoji <STRONG>WiFi roamingu s mobilními telefony</STRONG>. Je to něco, co Marigold už proklamoval vloni a firmy Nokia i&#160;Matsushita (to je Panasonic)&#160;prohlásili, že WiFi a mobilní sítě považují za komplementární (doplňující se, Slovník cizích slov) technologie. To znamená, že se na trhu objeví nejenom PCMCIA karta Nokia DI211 podporující jak WiFi, tak HSCSD/GPRS přenosy v GSM, ale i mobilní telefony s WiFi čipem. Jupííí, to bude paráda :) <EM>Zdroj: </EM><A href="http://news.com.com/2100-1033-980582.html" target=_blank><EM>CNet</EM></A><EM>.</EM></p>