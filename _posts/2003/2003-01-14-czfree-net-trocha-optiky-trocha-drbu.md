---
ID: 40
author: Patrick Zandl
layout: post
oldlink: 'https://www.marigold.cz/item/czfree-net-trocha-optiky-trocha-drbu

  '
post_date: 2003-01-14 12:06:00
post_excerpt: ''
published: true
summary_points:
- Deu údajně nezaplatil firmě Anixter fakturu za WiFi techniku dle tvrzení Tomáše
  Kaplera.
- xChaos v diskusi CzFree prohlásil, že dluží peníze Deuovi a přebírá jeho provinění.
- Root.cz publikoval článek o první optické trase CzFree.Net s Ronja pojítky.
- Marigold se těší na OmniLux, levná optická pojítka s vysokou kapacitou.
title: CzFree.Net – trocha optiky, trocha drbů
---

<p>
Abych pokračoval v načnuté kauze s CzFree.Net - to je zajímavé, co všechno vyplave na povrch, když se v něčem začne šťourat. </p>

<p>
Zajímavý <A href="#">příspěvek v diskusi</A> napsal Tomáš Kapler. Podle jeho tvrzení Zdeněk Deu Janda nezaplatil fakturu za WiFi techniku firmě Anixter. Deu v odpovědi na příspěvek tvrdí, že se již na splácení dohodli a prý šlo o nevyjasněnou pohledávku. No, přečtěte si to sami, doufám že při praní špinavého prádla nevyplave napovrch i nějaká ta mrtvolka. Korunu obchodní praktice nasadil <A href="http://www.czfree.net/forum/showthread.php?postid=19700#post19700" target=_blank>v diskusi na CzFree </A>xChaos, když prohlásil, že nějaké peníze Deuovi dluží a že tedy toto provinění bere na sebe. Blbé na tom je, že Anixter s takovým závěrem asi moc spokojený nebude a že takhle se obchod nedělá. Důležité je vyrovnat dluh a ne hurónsky něco brát na sebe, protože prodávat umí ledaskdo, ale horší je dostat za prodané zboží peníze (i Marigoldova zkušenost :).</p>

<p>
Abych na závěr dal k CzFree i něco positivněji laděného, <A href="http://www.root.cz/clanek/1475" target=_blank>na Root.cz je prima článek </A><STRONG>o první optické trase v CzFree.Net</STRONG> provedené na bázi Ronja pojítek. Marigold se přizná, že se těší na <A href="http://www.omnilux.net/" target=_blank>zařízení OmniLux</A>, optická pojítka v ceně za trasu kolem 500 USD, na trh v USA mají přijít za měsíc a mají dávat až 100 Mbps kapacitu. Na stavbu vlastní Ronji Marigold nemá čas, přitom do vlastní sítě by se mu trocha rychlé optiky místo WiFi hodila... Už aby to bylo. </p>