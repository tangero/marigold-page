---
ID: 60
author: Patrick Zandl
layout: post
oldlink: 'https://www.marigold.cz/item/antibojkot-t-mobile-organizuje-jak-jinak-t-mobile

  '
post_date: 2003-01-24 00:45:00
post_excerpt: ''
published: true
summary_points:
- RadioMobil organizuje antibojkotní akci jako protiakci na plánovaný bojkot.
- T-Mobile se snaží žehlit špatnou komunikaci touto antibojkotní akcí.
- Mobil.cz odhalil organizování antibojkotu, což firmě způsobilo ostudu.
- Autor článku sníží svůj tarif u T-Mobile kvůli zdražování služeb.
title: "'Antibojkot T-Mobile organizuje, jak jinak, T-Mobile"

  '
---

<p>
V píár kruzích se o tom šuškalo už pár dní a já jsem si chvíli myslel, že do toho nikdo nešlápne. Ale je to venku, Mobil to provalil: <A href="http://www.mobil.cz/mobilni_komunikace/operatori/sluzby/sluzby_tmobile/tmobileantibojkot030124.html" target=_blank>Antibojkot? To jen T-Mobile žehlí špatnou komunikaci</A>. Co? Fakt, že <STRONG>RadioMobil organizuje antibojkotní akci</STRONG>, tedy jakousi protiakci bojkotu, který chystají uživatelé T-Mobile na 28. ledna odměnou za četná zdražování. Samozřejmě ji neorganizuje na své triko, ale nechává za sebe hovořit <EM>"spokojeného&#160;a uvažujícího zákazníka"</EM> - pravděpodobně také zákazníka neexistujícího.&#160;Je to asi docela symbolické, že si ho musí firma vymyslet...</p>

<p>
Špatný nápad to od RadioMobilu není - když je bojkot, je to hlavně špatný dojem v médiích, ale když je k němu i antibojkot, tak to vypadá jen na dohadování dvou skupin uživatelů. </p>

<p>
Hloupé ale je, že to lidi z Mobil.cz provalili a teď už to vypadá jen na parádní ostudu. Abych nezapoměl, i já sám jsem se rozhodl snížit si tarif (mám SIM karty všech operátorů a intenzivně jsem Paegas používal jako soukromé číslo) a místo 3000 Kč měsíčně ze mne vydojí tak maximálně desetinu. Inu, tak dlouho se chodí s mobilem pro vodu...</p>