---
ID: 73
author: Patrick Zandl
layout: post
oldlink: 'https://www.marigold.cz/item/bt-pokryl-v-britanii-letiste-a-hotely-wifi

  '
post_date: 2003-02-04 08:57:00
post_excerpt: ''
published: true
summary_points:
- BT upřednostňuje WiFi před 3G sítěmi pro datové služby ve Velké Británii.
- WiFi síť BT Openzone nabízí trojnásobnou rychlost 3G za poloviční cenu.
- BT plánuje do léta 400 WiFi hotspotů a do června 2005 dokonce 4000.
- British Telecom pokryl WiFi signálem letiště, hotely Hilton a motoresty.
title: "BT pokryl v Británii letiště a hotely WiFi"
---

<p>
BT přestal čekat na datovou spásu v podobě 3G sítí a <STRONG>rozhodl se přikročit k WiFi</STRONG>. WiFi signálem pokryl letiště a vybrané hotely ve Velké Británii. Celkem jde o 80 hotspotů v hotelech Hilton (no, žádné hostely si tedy nevybral :), čtyři letiště a nějaké ty dálniční motoresty. Dalších 40 hotspotů by se mělo spustit brzy. Zajímavý je k tomu komentář Pierre Denona, šéfa BT Retail: "WiFi za poloviční cenu nabízí trojnásobnou rychlost oproti 3G. V BT Openzone stojí přístup 10 pencí za minutu širokopásmového přístupu." Vida, nejsem sám kdo je k 3G datové budoucnosti pesimista. </p>

<p>
BT hodlá mít do léta 400 hotspotů a 4000 by jich rád měl do června 2005. Pokud WiFi nebude bublina a nesplaskne :))) Článek <A href="http://www.m-travel.com/30203.shtml" target=_blank>najdete zde</A>. Poznámka: BT je zkratka pro British Telecom :)</p>