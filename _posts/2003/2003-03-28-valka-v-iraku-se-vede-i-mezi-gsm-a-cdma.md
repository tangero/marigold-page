---
ID: 204
author: Patrick Zandl
layout: post
oldlink: 'https://www.marigold.cz/item/valka-v-iraku-se-vede-i-mezi-gsm-a-cdma

  '
post_date: 2003-03-28 11:37:00
post_excerpt: ''
published: true
summary_points:
- Irák zřejmě vybuduje mobilní síť CDMA firmy Qualcomm na nátlak USA.
- CDMA celosvětově prohrává s GSM, ale USA jej prosazují z obchodních důvodů.
- USA rozdávají "prebendy" a Irák bude mít nestandardní CDMA síť.
- Článek na The Register sarkasticky komentuje spojení vojenské invaze a obchodu.
title: Válka v Iráku se vede i mezi GSM a CDMA
---

<p>
Válka zajímavě zasahuje do technologie. Již nyní se mluví o tom, že <STRONG>v Iráku by měla vzniknout mobilní síť</STRONG> a USA prý budou silně se zasazovat za to, aby byla postavena na&#160;bázi <STRONG>CDMA firmy Qualcomm</STRONG>, předvoje to americké technologie. </p>

<p>
<STRONG>CDMA prohrává celosvětove se starším GSM</STRONG>, většinou i kontumačně. Jak by ne - USA moudře díky zavedení čtveřice digitálních standardů mobilů nejsou samy příliš technicky homogenní. Ale Qualcomm prodávat chce a jako si <A href="http://www.mobil.cz/mobilni_komunikace/zpravy-mobilni_komunikace/tero-krizevcine2.html" target=_blank>CDMA musela pořídit Čina</A>, když chtěla do WTO, bude muset i Irák nakupovat. Má naštěstí ropu, takže mu to nepůjde tak těžko, jako Afghanistánu, kde jako na potvoru staví mobilní síť Ericsson - ten je na tom se ziskem tak mizerně, že ho sponzoring Afghánistánu nemůže dorazit.&#160;Fujho, samozřejmě se staví to evropské GSM, jakátohamba, ještě standardizované frantíky. To jsou ti, co se po nich jmenovali hranolky, než je Amerika osvobodila. </p>

<p>
Nu, abych to zkrátil, vypadá to legračně <EM>(pro ty, kdo tam nežijí)</EM> - USA už rozdává prebendy a Irák bude tak jediná země široko daleko, která místo standardní sítě <EM>(a GSM je opravdu celosvětový standard),</EM> použije CDMA. Jistě se jim bude hodit, protože jak Čína, tak USA ho používají a s jinými zeměmi Irák do styku asi nepřijde...</p>

<p>
Doporučím přečíst velmi sarkastický <A href="http://www.theregister.co.uk/content/59/29974.html" target=_blank>článek na The Register</A>, Orlowski přesně uhodil hřebíček na hlavičku. Nejdříve tanky a pak business. Pohroma a obnova. Kdo si chcete trochu sarkasmu odpustit (ku svojí škodě), máte <A href="http://news.zdnet.co.uk/story/0,,t269-s2132617,00.html" target=_blank>na ZDNews totéž</A>. </p>