---
ID: 747
author: Patrick Zandl
layout: post
oldlink: 'https://www.marigold.cz/item/ces-innovations-awards-2004-udeleny

  '
post_date: 2003-12-17 09:17:00
post_excerpt: ''
published: true
summary_points:
- CES Innovations Awards 2004 vyhlásila nejinovativnější spotřební elektroniku.
- ArrowVision Fingerprint Doorlock je zámek ovládaný otiskem prstu.
- NETGEAR WGT634U vyhrál v Home Networking kategorii.
- Danger Hiptop zvítězil v kategorii Wireless Communications.
title: CES Innovations Awards 2004 uděleny
---

<p>
Asociace CEA oznámila vítěze cen CES Innovations pro rok 2004, tedy nejinovativnější produkty ve spotřební elektronice (akce je spojena s veletrhem CES).</p>

<p>
Doporučuji vám projít si celý seznam vítězů včetně nominací, najde se mezi tím celá řada opravdu zajímavých exponátů a většinu výrobků bych neváhal zařadit na svůj wish list pro nejbližší vánoce. </p>

<p>
Já zmíním hlavně ceny věnované komunikační technice, nejdříve si ale ulétnu na systému firmy <STRONG>ArrowVision Fingerprint Identification Doorlock</STRONG>. Viděl jsem to na ITU v Ženevě v praxi a je to moc hezký zámek do dveří ovládaný otiskem prstů. Fungovalo to a vypadalo to moc hezky, hned bych si to pořídil do bytu...</p>

<p>
V kategorii <STRONG>Home Networking</STRONG> vyhrál <STRONG>NETGEAR WGT634U</STRONG> 108Mbps Wireless Home Firewall Router/Base Station - docela zaslouženě, u nás se bohužel příliš neprodává. Jde o velmi slušně vybavený širokopásmový směrovač s podporou Super G Atherosu, o které jsem tu nedávno psal :) Domů je to ideální záležitost. </p>

<p>
V kategorii <STRONG>Integrated Home Systems</STRONG> vyhrál <STRONG>PlugLan Network Jack</STRONG> firmy Asoka, který je domácím řešením zasíťování po rozvodech elektřiny. Prý je to první HomePlug standardu odpovídající zařízení. </p>

<p>
V kategorii <STRONG>Wireless Comunications </STRONG>vyhrál <STRONG>Danger Hiptop</STRONG> ve své barevné verzi. U nás tohle zajímavé PDA dostupné není, prodává se jen v USA. </p>

<p>
Presentace oceněných a seznam nominovaných produktů <A href="http://www.cesweb.org/attendees/awards/innovations/2004/default.asp?boi=1" target=_blank>najdete zde</A>. <BR></p>