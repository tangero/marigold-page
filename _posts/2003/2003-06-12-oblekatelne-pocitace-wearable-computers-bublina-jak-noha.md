---
ID: 361
author: Patrick Zandl
layout: post
oldlink: 'https://www.marigold.cz/item/oblekatelne-pocitace-wearable-computers-bublina-jak-noha

  '
post_date: 2003-06-12 10:57:00
post_excerpt: ''
published: true
summary_points:
- Pioneer vyvinul oblékatelný počítač s organickým displejem integrovaným v rukávu
  oblečení.
- Displej počítače zobrazuje informace z DVD, TV nebo internetu po připojení jednotky.
- Technologie Pioneeru je bublinovitá, displej zůstává v oblečení i při praní.
- Autor preferuje vize Nokie, Sony a Microsoftu pro personal infotainment před oblečením.
title: Oblékatelné počítače (Wearable Computers) – bublina jak noha?
---

<p>
Včera jsem od kamaráda dostal nějaké info z tiskovky Pioneeru (byla v Japonsku a jeho tam pozvali i když dělá u konkurence, nějak na to nejsou hákliví :) týkající se prvního oblékatelného počítače, který Pioneer vyvinul a hodlá ho prodávat. </p>

<p>
<IMG height=262 alt="Pioneer Computer Jacket" src="/wp-content/uploads/pioneercomputerjacket.jpg" width=200 align=right border=1>Celý ten zázrak vidíte na fotce, jeho <STRONG>dominantou je organický displej (OEL)</STRONG> s vysokým kontrastem, rychlou odezvou a širokým pozorovacím úhlem. Tahle legrace slouží k přehrávání informací, je nyní jedno, zda jde o DVD, TV nebo internet - to už záleží na jednotce, která se k displeji připojí. Všechno je vestavěno do oblečení, v daném případě do rukávu nějaké blůzky (znalci módy nechť mne nebijí). </p>

<p>
Z toho podle mne plyne <STRONG>bublinovitost celé&#160;"technologie".</STRONG> Když budete chtít někdy obléct něco jiného, holt se budete muset obejít bez oblékatelného počítače nebo použít jiný. Philips na věc jde od lesa a umožňuje většinu techniky odepnout a v oblečení je jen kabeláž, Pioneer nechává v oblečení displej. Co s ním udělá vyprání a žehlička, raději nevědět. <A href="http://www.pioneer.co.jp/crdl/index-e.html" target=_blank>RD centrum Pioneeru s info o vývoji takových věcí</A>. </p>

<p>
Je sice pravděpodobné, že lidé budou časem chtít mít podobné technologie <EM>"osobní zábavy a informovanosti"</EM> čili hype slova <EM>"personal infotainment"</EM> při sobě, ale nezdá se mi, že zrovna vestavěné v oblečení. Dovedu si představit mnoho jiných cest, jak dosáhnout téhož a efektivněji bez řešení problémů typu žehlička a pračka. Ve všem spíše spatřuji cestu některých elektronických firem zkusit si z tohoto trhu personal infotaimentu ukousnout svůj díl tak, jak jim jejich výrobní a vývojové programy umožňují. </p>

<p>
Zajímavé je, že koncerny jako Nokia, Pioneer, Microsoft&#160;a Sony na to jdou ze zcela rozdílných konců a přitom se evidentně snaží o tutéž věc. Více ale věřím na myšlenky Nokia (mobil jako komunikační základ) a Sony (distribuovaná domácí technika komunikující pospolu) nebo na vizi Microsoftu (centrální počítač) než na prodrátované oblečení. <STRONG>A co vy?</STRONG></p>