---
ID: 499
author: Patrick Zandl
layout: post
oldlink: 'https://www.marigold.cz/item/muj-anglicky-weblog-o-telekomunikacich

  '
post_date: 2003-09-12 08:18:00
post_excerpt: ''
published: true
summary_points:
- AdSense neumožnil autorovi umístit reklamy na anglický blog Telekonom.
- Telekonom vznikl kvůli AdSense, zaměřuje se na telekomunikace a WiFi.
- WiFiNetNews zmínil Telekonom, což zvýšilo jeho návštěvnost a ohlas.
- Autor pokračuje v psaní Telekonomu navzdory jazykovým nedostatkům.
title: "Můj anglický weblog o telekomunikacích"
---

<p>
Původně jsem chtěl vyzkoušet, jak funguje Google AdSense - reklamní systém pro weblogy. Jenže v Google mi řekli, že je pouze pro anglicky psané weblogy. A tak jsem si na Bloggeru jeden anglicky psaný weblog založil a dal jsem do něj pár zpráv z telekomunikací. Protože byly subdomény na téma WiFi hodně obsazené, nakonec jsem ho nazval <A href="http://telekonom.blogspot.com/">Telekonom</A>. Z Google mi následně odepsali, že můj weblog prověrkou pro AdSense zase neprošel, zejména proto, že už tam mají umístěný reklamní blok nahoře a tedy nepotřebují se se mnou dělit o jeho používání (to jsem si domyslel, Google důvody neschválení nesděluje). Tím jsem myslel, že moje weblogování v angličtině skončilo, protože jsem se na ně jazykové příliš necítil. </p>

<p>
Jenže mezi tím jsem se bavil s Glennem Fleishmanem, provozovatelem <A href="http://www.wifinetnews.com/" target=_blank>WiFiNetNews</A> o něčem a přitom jsem mu napsal, že T-Mobile spustil v ČR osmičku hotspotů, neboť Glenn právě psal o tom, kterak T-Mobile v USA spouští své hotspoty u Texaco benzinek. Odkaz na můj Telekonom vyšel o chvíli později na tomto snad nejnavštěvovanějším WiFi serveru světa a návštěvnost šla solidně nahoru. Dostal jsem spoustu reakcí, v přepočtu na návštěvnost se mi až zdá, že cizinci jsou zvyklí více reagovat než češi. Kupodivu se ukázalo, že moje německá verze angličtiny je snesitelná, ačkoliv někteří soudili, že bych měl jako člen určitý preferovat <EM>the</EM> před <EM>das</EM>. Většina pisatelů-cizinců&#160;si pochvalovala, že v ČR žijí nebo s námi obchodují a podnikají a že o českých telekomunikacích potřebují něco vědět. A tak jsem weblog nechal. Uvidíme, jak na to bude čas. A nakonec si třeba i tu psanou angličtinu vylepším, už jsem dost vyšel ze cviku...</p>