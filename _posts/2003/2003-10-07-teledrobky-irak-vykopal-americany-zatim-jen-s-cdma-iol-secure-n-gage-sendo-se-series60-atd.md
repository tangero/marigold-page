---
ID: 564
title: 'Teledrobky: Irák vykopal američany (zatím jen s&nbsp;CDMA), IOL Secure, N-Gage, Sendo se Series60 atd&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/teledrobky-irak-vykopal-americany-zatim-jen-s-cdma-iol-secure-n-gage-sendo-se-series60-atd
published: true
post_date: 2003-10-07 17:33:00
---
<p>
<STRONG>Irák včera udělil první licence na vybudování mobilních sítí</STRONG> firmám AsiaCell, Orascom a AtherTel. Všechny mobilní licence jsou pro systém GSM, žádná američany tolik tlačená podpora CDMA se nekoná. Je to symbolické na obě strany - Irák tim dává najevo, že si nenechá diktovat podmínky a USA zase svoji určitou toleranci netlačit na pili příliš. </p>

<p>
Telecom nabídne ochranu před viry v emailech jako doplňkovou placenou službu. Za ni pod názvem <STRONG>IOL Secure</STRONG> zaplatí uživatel v základu 79 Kč měsíčně a Telecom bude scanovat jeho emaily na viry. Jestli mohu doporučit, pokud po takové vymoženosti toužíte, za 30 USD ročně vám společnost <A href="http://www.runbox.com/" target=_blank>Runbox</A> dá poštovní schránku o kapacitě 100 MB, bude ji chránit před viry a spamem a nabídne přístup POP/IMAP/WAP atd - vše velmi komfortní, sám to používám. Podobnou službu nabízí například i Volná, Contactel atd, ale Runbox mi přišel nejlepší.</p>

<p>
<STRONG>UMTS se u nás zřejmě opravdu o rok opozdí.</STRONG> Stát totiž jedná s T-Mobile a Eurotelem, že by od nich dostal peníze za licence dříve a zaštupoval tak rozpočet, na oplátku jim o rok posune termín startu sítí. Start UMTS u nás tedy bude požadován do 1.1.2006. Vadí to někomu? Operátoři mohou sami o sobě startovat už dříve, zákazníci ještě nevědí, že by 3G sítě chtěli a provozovatelé WiFi připojení si mohou jen mnout ruce.</p>

<p>
<STRONG>Nokia </STRONG>rozjela distribuci svého očekávaného herně mobilního produktu <STRONG>N-Gage</STRONG>. N-Gage prodává přes 30 000 distributorů v šedesáti zemích světa. U nás distribuci her dělá JRC, samotné přístroje obvyklá Nokia sorta dealerů. Já si myslím, že se to bude prodávat dobře, Vreco jako herní guru tomu zase nevěří. Tak si vyberte :) Zdroj: <A href="http://www.theinquirer.net/?article=11980" target=_blank>Inquirer</A>.</p>

<p>
Sendo hodlá do konce roku vrhnout na evropský trh svůj chytrý telefon se Series60, na asijský trh přijde počátkem roku 2004. Inu, když je Microsoft namíchnul...&#160;Zdroj: <A href="http://www.asiamedia.ucla.edu/Weekly2003/10.07.2003/HongKong.htm" target=_blank>AsiaMedia</A>.</p>
