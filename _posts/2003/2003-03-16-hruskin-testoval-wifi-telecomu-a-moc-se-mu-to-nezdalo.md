---
ID: 169
author: Patrick Zandl
layout: post
oldlink: 'https://www.marigold.cz/item/hruskin-testoval-wifi-telecomu-a-moc-se-mu-to-nezdalo

  '
post_date: 2003-03-16 06:25:00
post_excerpt: ''
published: true
summary_points:
- Hruškin testoval WiFi hotspoty Telecomu u Shellu v Praze 9 bez úspěchu.
- Obsluha Shell pumpy o WiFi hotspotu nic nevěděla.
- Test WiFi hotspotu před centrálou Telecomu na Žižkově také selhal.
- Infolinka Telecomu o víkendu nefunguje a známý potvrdil vypnutí WiFi.
title: "Hruškin testoval WiFi Telecomu a moc se mu to nezdálo…"
---

<p>
Domluvili jsme se s Hruškinem alias SF2, že <STRONG>pojede otestovat WiFi hotspoty u Shellu</STRONG>, když už je Telecom tak hezky pustil a když už stejně potřebuje dobrat benzín. Osobně jsem si vzpoměl, jak to dopadlo, když jsem se šel já sám podívat na hotspoty Telecomu dva dny po <EM>"spuštění"</EM> (rozeslaná tisková zpráva) a ono to neběželo, tak jsem se ani netlačil. A tu je, co Hruškin zapsal:</p>

<p>
Tak jsem dnes udělal čas a jal se objíždět místa, kde se Telecom, mohu-li to tak říct chlubil, že spustil pilotní projekt Wifi hotspotů. První zastávka byla v Praze 9 na benzínové pumpě Shell , Freyova ulice. Vytáhnu noťas a zadám vše jak se uvádí na stránkách Telecomu a nic.... Říkám si tedy, ze jsem asi trdlo a neumím to nastavit. Jenže potom jsem si všimnul ze BSS ID tam sice se objeví, link kvality také docela slušný, ale průtok dat absolutně nulový a stale se nemohu připojit ani na stránky Telecomu. No po hodině úporného boje jsem se šel bláhově zeptat obsluhy o radu, jestli o tom něco nevědí. </p>

<p>
No nezklamali mě, opravdu nevěděli a koukali na mne jak na marťana, co ze to po nich vůbec chci... Dobrá, říkal jsem si, třeba to tu zrovna nechodí, nebo jim to hapalo a tak jsem si zajel přímo před ustředí Telecomu na Prahu 3 - Žižkov do ulice Olšanská 3 s tím, že přece u kováře nebude kobyla chodit bosa...</p>

<p>
Po další hodině nastavavování přece jen ta kobyla opravdu bosa byla... BSS ID se mi tam měnila tak rychle ze jsem na to koukal jako blázen, co se to vlastně děje, ale stejně jsem připojení nerozchodil...</p>

<p>
Potom mě napadlo zavolat na infolinku Telecomu, ale tam mi plechová hubička sdělila že je mam obtěžovat pouze v pracovní dny v týdnu a ne přes víkend.... </p>

<p>
A tak mne napadla ještě jedna věc, zavolat známému pracujícímu v této společnosti, jestli by mi nepomohl radou, ale ten se jen pousmál do telefonu a sdělil mi:<STRONG> víš o víkendu to je asi vypnutý</STRONG> a není nikdo kdo by tam přes víkend o to staral...</p>

<p>
Jelikož se mi baterie na mém noťasu hlásila o své, tak mi už nezbývalo nic jiného než to zabalit a jet domů. Nu, takhle vypadá služba od datových profesionálů... </p>