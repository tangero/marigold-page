---
ID: 574
author: Patrick Zandl
layout: post
oldlink: 'https://www.marigold.cz/item/near-field-communication

  '
post_date: 2003-10-12 13:22:00
post_excerpt: ''
published: true
summary_points:
- NFC je bezdrátová technologie pro komunikaci na krátkou vzdálenost (do 10 cm).
- NFC nevyžaduje párování zařízení, což usnadňuje komunikaci mezi nimi.
- Sony vidí NFC jako nový interface pro lidskou komunikaci ve spotřební elektronice.
- IBM si představuje NFC jako Personal Area Network propojující zařízení v blízkosti
  člověka.
title: Near Field Communication
---

<p>
Na stánku Sony jsem se díval na zajímavou technologii, o které jsem doposud jen slýchával. Jmenuje se <STRONG>Near Field Communication</STRONG> (NFC), tedy něco jako Komunikace v blízkosti. Jde samozřejmě o bezdrátovou technologii a tou blízkostí si Sony (technologii vyvíjí ve spolupráci s Philipsem, ale pracují na ní i další firmy) představuje 10 cm. </p>

<p>
Hlavní rozdíl oproti ostatním bezdrátovým technologiím je absence párování. Zařízení s NFC, která se ocitnou vedle sebe, spolu prostě mohou komunikovat. Tím je dáno, že technologie je určena pro spotřební elektroniku a Sony tvrdí, že jde o nový interface pro lidskou komunikaci. Nevidím to tak žhavě. Technologie pracuje na 13,56 MHz o přenosových rychlostech 106-424 Kbps. Je určena pro přenos jakéhokoliv typu informací, ale je jasné, že jde hlavně o komunikaci mezi bezdrátovými zařízeními, které nosíte u sebe. Tedy o to, abyste je nemuseli párovat, aby je stačilo jen přiložit k sobě. </p>

<p>
Poněkud více futuristicky <STRONG>si NFC představuje IBM</STRONG>. To ji vidí jako Personal Area Network, PAN - tedy síť schopnou propojovat zařízení v&#160;blízkosti&#160;člověka. Článek T.G. Zimmermana na téma Near Field Intrabody Communication <A href="http://www.research.ibm.com/journal/sj/mit/sectione/zimmerman.html" target=_blank>najdete zde</A>. &#160;</p>