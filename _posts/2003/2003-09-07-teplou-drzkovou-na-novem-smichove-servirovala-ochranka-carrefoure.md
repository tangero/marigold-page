---
ID: 486
author: Patrick Zandl
layout: post
oldlink: 'https://www.marigold.cz/item/teplou-drzkovou-na-novem-smichove-servirovala-ochranka-carrefoure

  '
post_date: 2003-09-07 18:24:00
post_excerpt: ''
published: true
summary_points:
- Flash Mob na Novém Smíchově skončil napadením dvou blogerů ochrankou Carrefouru.
- Ochranka Nového Smíchova zadržovala aktéry a držela je v cele.
- Tesco Havířov řešilo podobný problém s násilnou a šmírující ochrankou.
- Fotografování v Carrefouru může vést k problémům s ochrankou.
title: "'Teplou držkovou na Novém Smíchově servírovala ochranka CarreFoure"

  '
---

<p>
Nedělní akce Flash Mob na Novém Smíchově pořádaná Danem Dočekalem dopadla zajímavě - ochranka vyhrožovala a napadla dva účastníky akce. O co šlo? Účastníci Flash Mobu měli přijít do obchodního centra Nový Smíchov a u CarreFoure začít fotografovat. Pointa byla samozřejmě v tom, že ochranka zde lidi otravuje a zakazuje jim fotit.</p>

<p>
Ochranka se nemazala se dvěma aktéry, blogery Kostějem a DarkMasterem. Pár ran, omezování svobody,&#160;objev cely či spíše kobky patřící ke standardnímu vybavení Nového Smíchova. Reportáž z akce lze jen těžko v krátkosti reprodukovat jinak, než <STRONG>psychicky labilní ochranka CarreFoure v akci.</STRONG> Vyprávění samotného Kostěje si <A href="http://www.bloguje.cz/blogy/kostej/7113_item.php" target=_blank>přečtěte zde</A>. Fotky zákroku od Dana Dočekala (včetně oné kobky) najdete zase <A href="http://www.pooh.cz/pooh/a.asp?a=2006229&amp;db=" target=_blank>na Pooh.cz zde</A>. DarkMaster přidal svoji <A href="http://www.pooh.cz/a.asp?a=2006230&amp;db" target=_blank>reportáž také zde</A>. </p>

<p>
Není to tak dávno, co <STRONG>podobný problém řešilo Tesco v Havířově.</STRONG> Od místní ochranky odešel člověk, kterému se nelíbilo, co dělala. A co dělala, zveřejnil včetně videodokumentace. A co ochranka dělala? Sem tam si nějakého "podezřelého" zavlekla do lesa a dala mu do držky, když nebyla v <EM>akci</EM>, tak zase šmírovala kamerou ženské zkoušející prádlo v kabinkách. A jak to dopadlo? Tesco žalovalo člověka, co všechno proflákl, ti kteří se provinili, dostali jen výpovědi. A to ještě kdoví jestli - to Tesco jen tvrdí...</p>

<p>
Takže příště až půjdete na Nový Smíchov nebo velmi pravděpodobně kamkoliv do CarreFouru, těšte se na to, co se vám může stát, když sebou budete mít fotoaparát <EM>(nebo i z jiných důvodů, které neznáme?)</EM>. Držková za tepla, cela na vychladnutí - chlapci jsou "odvážní", když mají převahu.</p>

<p>
A co teprve, až místní ochranka zjistí, že fotografovat se dá i s některými telefony. Naštěstí to při IQ ochranky asi nebude jen tak. </p>