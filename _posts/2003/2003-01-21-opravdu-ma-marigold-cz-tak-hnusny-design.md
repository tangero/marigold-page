---
ID: 53
title: >
  Opravdu má Marigold.cz tak hnusný
  design?
author: Patrick Zandl
post_excerpt: ""
layout: post
oldlink: >
  https://www.marigold.cz/item/opravdu-ma-marigold-cz-tak-hnusny-design
published: true
post_date: 2003-01-21 08:53:00
---
<p>
Dostal jsem několik (slovy dva) emaily kritizující design Marigolda. <STRONG>Prý je vysloveně hnusný.</STRONG> Neříkám, že jsem na kritiku imunní, ale po pravdě řečeno lidé, kteří jsou kolem Marigolda, jsou spíše technici a až na mne považují příkazovou řádku za vrchol uživatelského prostředí. Čili design jsme kdysi zařadili na spodek to-do listu a tento jsem vyřešil tak, že jsem <A href="http://niky.continue.cz/02/index.shtml" target=_blank>ubrečel Míru Kučeru</A>, aby věnoval nějaký starší design, který dělal<EM> (konkrétně toto je okudlaný původní návrh pro Mobil.cz).</EM> A víc jsme neřešili. Je také fakt, že tu moc nehýříme grafikou - jediným obrázkem široko daleko je logo serveru <EM>(pět minut práce s Photoshopem včetně hledání, kam jsem ten obrázek asi tak uložil :)</EM>&#160;případně obrázky apeček a podobných dalších věcí. </p>

<p>
Ale pokud by to mělo znamenat, že kvůli primitivnímu designu nebudete marigolda číst, zase by mi to přišlo líto a šel bych zase brečet k Mírovi, ať udělá něco hezkého - <STRONG>takže co vy si myslíte?</STRONG> Máme udělat nějaký jiný design pro Marigolda? Chybí vám zde nějaká služba, něco co byste tu chtěli mít? Pište <A href="/rozbal_diskusi.html?diskuse=11806&amp;vsechny_r=0">zde do diskusního fóra...</A></p>
