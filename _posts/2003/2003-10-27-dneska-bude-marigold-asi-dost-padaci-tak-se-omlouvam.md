---
ID: 617
author: Patrick Zandl
layout: post
oldlink: 'https://www.marigold.cz/item/dneska-bude-marigold-asi-dost-padaci-tak-se-omlouvam

  '
post_date: 2003-10-27 09:09:00
post_excerpt: ''
published: true
summary_points:
- Genesis 2 redakční systém má poruchu serverů u Mobil Media.
- Autor zvažuje přesun na weblogový systém, ale Genesis mu vyhovuje.
- Genesis nabízí funkce jako wap a databáze, které autor potřebuje.
- Titulní stránka Genesis má 300 KB, což je pomalé přes GPRS.
title: Dneska bude Marigold asi dost padací, tak se omlouvám
---

<p>
V Mobil Media hlásí nějakou poruchu na serverech, starajících se o Genesis 2, redakční systém, který využívá i Marigold. Těch serverů sice mají více, ale jak to tak vypadá, občas to zažumpí pořádně, hoši na tom pilně pracují, ale znám tyhle technické problémy, takže varuju, že dneska to může být se čtením Marigolda na levačku. </p>

<p>
Což mi připomíná, že jsem přemýšlel o přesunu na nějaký vyloženě weblogový systém, jenže hloupé na tom je to, že Genesis nabízí mnoho věcí, které si mohu udělat sám - například wap, různé databáze hotspotů atd bych si asi jinde neudělal (v PHP to dělat nebudu, neb to neumím). A tak to asi na Genesis ještě nějakou chvíli zůstane, leda bych našel nějaký podobný (a levný systém), který by mi umožnil dělat jednoduché databáze jednoduše. Po pravdě řečeno, za ta léta jsem se Genesis už hodně rozmazlil a pokusy s používáním různých jiných systémů mne překvapily - Genesis je opravdu i ve své weblog edici někde úplně jinde. Má to ale i svoji nevýhodu - titulní stránka komunikačního rozhraní má se všemi tagy a scripty kolem 300 KB a přes GPRS modem se mi loudí pěkně dlouho. Přitom většinu funkcí bych oželel, jenže nějaké narowband rozhraní tu k dispozici bohužel není...</p>