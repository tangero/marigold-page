---
ID: 228
author: Patrick Zandl
layout: post
oldlink: 'https://www.marigold.cz/item/oskarova-reklama-na-moje-jednicka-je-priserna

  '
post_date: 2003-04-10 10:33:00
post_excerpt: ''
published: true
summary_points:
- Reklamní bloky na Nově rušily sledování filmu Divoká řeka.
- Oskarova reklama Moje jednička je oproti dřívějším reklamám krok zpět.
- Dřívější reklamy Oskara byly vkusné, s detaily a bez obličejů.
- Nová reklama Oskara se podobá stupidním reklamám T-Mobilu a Eurotelu.
title: 'Oskarova reklama na Moje Jednička je příšerná

  '
---

<p>
Včera jsem se zase po dlouhé době díval na televizi jindy, než na zprávy, které stíhám bez reklam. Film Divoká řeka Nova zvládla prošpikovat reklamními bloky snad co dvacet minut a už to bylo hodně nepříjemné, protože tak často nepotřebuju do kuchyně skočit ani pro pití, ani pro něco k jídlu. A tak jsem shlédl reklamu Oskara na službu Moje jednička. </p>

<p>
Zatímco <STRONG>dříve jsem reklamy Oskara považoval za velmi účinné a velmi vkusné</STRONG> a hezké a dokonce jsem se na ně s chutí díval, touto reklamou se Oskar vrátil o několik generací zpět. Dvojice holek něco blekotala před kamerou, do toho se chichotala, nic kloudného o službě jste se nedozvěděli, jen jste měli dojem, že nutně musí přijít hláška "díky tomu, že jsme na této reklamě ušetřili na hercích a kreativě, jsou naše služby tak laciné". Ta hláška nepřišla. </p>

<p>
<STRONG>Kde jsou ty časy oskařích reklam</STRONG> s detaily bez záběrů obličejů, parníčků a třikráte zvonícího pošťáka. Nevím, zda to souvisí s výměnami reklamek, ale tahle inovace je mi proti srsti. Oskar se tak reklamou řadí mezi stupidní "world" reklamy T-Mobilu, ze kterých nevím co si češi mohou odnést a k podivným reklamám Eurotelu, které chápe snad jen ten, kdo viděl Minority report a pekelně se soustředí. Hlasuji pro okamžitou popravu tvůrce... </p>