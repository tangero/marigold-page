---
ID: 685
author: Patrick Zandl
layout: post
oldlink: 'https://www.marigold.cz/item/domena-marigold-cz-snad-zachranena

  '
post_date: 2003-11-23 08:39:00
post_excerpt: ''
published: true
summary_points:
- Doména byla úspěšně přesunuta k registrátorovi Ingum za 723 Kč.
- Kontaktní email nelze změnit formulářem, nutné je notářské ověření.
- T-Mobile zaslal dvě nabídky smlouvy se zvýhodněnými telefony.
- Autor zvažuje novou smlouvu s T-Mobile, pokud nabídnou data za paušál.
title: "Doména marigold.cz (snad) zachráněna"
---

<p>
Můj boj o doménu, jak to tak vypadá, skončil happy endem. Přesun domény k registrátorovi Ingum proběhl kupodivu tak, jak bylo ve vší dokumentaci napsáno, tedy stačilo vyplnit doménu do dotazníku jako přesouvanou a zaplatit 723 Kč s DPH. Tím se mi doména prodloužila o rok a přesunula. Takové překvapení, že vše proběhne automaticky a dle dokumentace, jsem opravdu neočekával. Nevím proč, asi neblahá zkušenost z dřívějška. </p>

<p>
Chtěl jsem si změnit kontaktní email. Finta - ukázalo se, že kontaktní email si nemůžu změnit formulářem, jak jsem si myslel, ale že musím zase postaru ověřit svůj podpis na žádosti u notáře. Ach jo ach jo, to je systém... :(</p>

<p>
V pátek mi <STRONG>dorazily dva dopisy od T-Mobile</STRONG>. Zvědavě jsem je otevřel, protože v pátek mi také dorazila SMS, že moje staré číslo bylo převedeno na Twist a tedy již nejsem tarifním zákazníkem. Oba dva dopisy od T-Mobile mi nabízely podpis smlouvy na dva roky a "zvýhodněné telefony". To tedy operátor silně zintenzivnil kampaň na mne, jenže co s tím, už je trochu pozdě, nehledě na to, že ceny mne neoslovily. Počkám si, jestli se mu podaří nabídnout data za paušál, pak se dá bavit o nové smlouvě...</p>