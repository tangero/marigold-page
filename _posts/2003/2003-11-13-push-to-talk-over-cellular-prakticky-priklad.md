---
ID: 665
title: 'Push to talk over Cellular &#8211; praktický příklad :)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/push-to-talk-over-cellular-prakticky-priklad
published: true
post_date: 2003-11-13 08:46:00
---
<p>
Na MobilManii <A href="http://www.mobilmania.cz/Mobilnitelefony/AR.asp?ARI=105760&amp;CAI=2103" target=_blank>vyšel článek</A> věnovaný technologii Push to Talk over Cellular. Marek Lutonský se snažil přiblížit výklad a výhody technologie čtenářům a popsal tu takovou malou možnou scénku z hotelu. </p>

<p>
No a jeden ze čtenářů na to odpovídá v diskusi pokračováním scény, které mne dostalo a které přesně sedí k tomu, jak to dopadne :)) Kurzívou je původní scénka z MobilManie, tučně doplňoval čtenář.</p>

<p>
<EM>Pavel právě přijel do hotelu a recepční potřebuje zjistit, který pokoj je již připraven pro nového hosta. Ve svém telefonu najde skupinu Pokojské, stiskne tlačítko a zeptá se, který pokoj už uklidily. Otázku slyší všechny pokojské najednou, Marie stiskne tlačítko a odpoví, že pokoj 145 je hotov. </EM></p>

<p>
<STRONG>O desetinu vteřiny dřívě však stiskla tlačítko Břetislava, která hlásí že žádný pokoj není a recepční se nic nedozví, budou se jen deset minut dohadovat.</STRONG><BR></p>

<p>
<STRONG>Pokojská Adéla, která se zrovna plížila kolem spícího hosta dostane vyhazov, protože jí zničeho nic začal mluvit mobil, i když ho měla přepnutý na vibrace.</STRONG><BR>
<p>
<EM>Recepční stejným způsobem osloví nosiče zavazadel. Marek odpoví, že za chvíli bude v přízemí,&#160;David však následně upozorní, že už je na místě a že zavazadla rovnou odnese</EM><STRONG>, jenže protože stiskl tlačítko na recepčního, tak to slyší jen on, ale ani Marek,&#160;ani dvacet dalších nosičů, kteří se shromáždí ve vstupní hale dvě minuty poté co jsou zavazadla odnesena a můžou si společně zanadávat.</STRONG><BR>
<p>
<STRONG>Nakonec bude ještě skřípat zuby ředitel hotelu, až se dozví, kolik ho tahle sranda stála.</STRONG><BR>
<p>
Technická poznámka: PoC jsem viděl na GSM kongresu v Cannes fungovat naživo. Je to zajímavá technologie, ale tehdy měla problémy z uživatelského hlediska zejména ve zpoždění. Já jsem z vysílaček byl zvyklý, že zmáčknu PTT tlačítko a mluvím. Tady ho zmáčknete, počkáte půl vteřinky než telefon provede vše potřebné a pak teprve mluvíte. Když mluvíte ihned, tak se půlka až celá první věta useknou a z vaší odpovědi volajícímu "Je mi to jasný" se volající tak akorát podle prasknutí v repráku dozvěděl, že jste mu asi něco říkali. Pokud mu to došlo. Budiž, to se mohlo odchytat. Navíc už tehdy jsem se ptal na to, co se stane, když PTT stiskne více lidí a budou mluvit najednou. Technik říkal, že návrh specifikuje frontování takových zpráv, to jsem zvědav, jestli to nevypadlo. Jdu si konečně pročíst ty dokumenty o finální specifikaci :)</p>
