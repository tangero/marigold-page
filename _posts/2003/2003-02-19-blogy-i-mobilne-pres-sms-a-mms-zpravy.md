---
ID: 103
author: Patrick Zandl
layout: post
oldlink: 'https://www.marigold.cz/item/blogy-i-mobilne-pres-sms-a-mms-zpravy

  '
post_date: 2003-02-19 17:52:00
post_excerpt: ''
published: true
summary_points:
- Blokovací software zaujal autora na kongresu 3GSM v Cannes.
- Blogy lze aktualizovat pomocí SMS a MMS zpráv, což je chytré.
- Marigold již má rozhraní pro SMS/MMS v Genesis, ale pro komplexní redakční systém.
- Outdoor blogeři by ocenili možnost přispívat přes MMS přímo z terénu.
title: Blogy i&nbsp;mobilně přes SMS a&nbsp;MMS zprávy!
---

Jestli mne v Cannes na 3GSM kongresu něco příjemně zaujalo, tak to byla nabídka blokovacího software fungujícího přes MMS a SMS zprávy. Krátce k blogům: blogy jsou malé soukromé weby, kde jejich majitelé neustále píší něco o něčem nebo i vcelku o ničem. Kupříkladu Marigold je blog. Blog plní majitel zpravidla přes web. Jenže někoho napadlo naprogramovat software pro tvorbu blogu, který má rozhraní pro zadávání dat přes SMS a MMS zprávy. 
<p>
To je velmi chytré. MMS zprávu můžete naformátovat a napsat na mobilním telefonu, dneska už včetně diakritiky. Telefony s vestavěným fotoaparátem mohou přímo do zprávy přidat fotku, video nebo zvukovou nahrávku. Prostě luxus publikování &#8211; vy totiž takovou MMS zprávu někam pošlete a ona se automaticky přidá na váš blog. 
<p>
<EM>Nyní se Marigold musí pochlubit: na tohle samozřejmě kdysi přišel taky a do Genesis (systému, který Marigold používá) je takové rozhraní chytrými lidmi jako je Lami zapracováno. Jenže Genesis není blokovací systém, ale komplexní redakční software, z něhož by se normální bloger osypal. Ačkoliv dost možná vznikne zjednodušená verze Genesis Blog určená pro tvorbu blogů &#8211; to ale Marigold moc ovlivnit nemůže.</EM> 
<p>
Nicméně myšlenku<STRONG> zabudovat do blogů vstup přes MMS/SMS</STRONG> považuje Marigold za extrémně užitečnou. A tak zkouší otravovat české tvůrce blokovacích software, aby tuto možnost doplnili. Ono totiž MMS zprávu lze poslat i na email a tam už dojde jako klasické HTML &#8211; stačí takové HTML vhodně překlopit do stránky a máte rozhraní MMS -&gt; blog. 
<p>
Chytí se taková myšlenka? Marigold si myslí, že ano. Zejména lidi, <STRONG>jejichž blogy se týkají outdoor událostí nikoliv keyboard inside</STRONG> &#8211; tedy věcí u kterých musíte odlepit zadek od židle a odejít od počítače (cyklistika, plavání, atd &#8211; nepleťte se takové věci stále existují) &#8211; těm by se hodilo přímo při cyklistickém závodě udělat příspěvek a rovnou ho poslat na svůj blog&#8230; už proto že mobil s MMS by byl po ruce spíše než notebook. 
<p>
Jak takový blog vypadá, uvidíte na <A href="http://www.demotelco.com/">demotelco.com</A> &#8211; dělá ho firma Newbay a můžete si tam svůj blog vytvořit. Bohužel mizerně podporuje češtinu&#8230;a kdyby do toho někdo z vývojářů chtěl jít, nechť se mi ozve na <A href="mailto:marigold@marigold.cz">marigold@marigold.cz</A>! </p>