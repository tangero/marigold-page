---
ID: 331
author: Patrick Zandl
layout: post
oldlink: 'https://www.marigold.cz/item/naopak-si-myslim-ze-ze-mnou-jednou-bude-dobry-urednik

  '
post_date: 2003-06-01 15:16:00
post_excerpt: ''
published: true
summary_points:
- DigiWeb zveřejnil rozhovor s autorem textu, který vedla Markéta Kaclová pro ČRO.
- Autor popírá fámy o jeho práci ve státní správě, i když ji nevylučuje.
- Autor kritizuje byrokracii a zbytečné obíhání úřadů pro získávání dokumentů.
- Autor navrhuje, aby úředníci získávali potřebné informace přímo ze státních databází.
title: Naopak si myslím, že ze mnou jednou bude dobrý úředník…
---

<p>
Na <A href="http://digiweb.cz/index.php?p=i00000_d&amp;a[id]=12864730&amp;a[area_id]=10074060" target=_blank>DigiWebu vyšel </A>rozhovor se mnou, pořízený pro ČRO Markétou Kaclovou. Co říkali posluchači rozhlasoví, to samozřejmě netuším, kromě toho, že se nám do Cinetiku hrnou noví a noví zákazníci. </p>

<p>
Byl jsem samozřejmě otázán, co dělám, protože se šířily fámy, že jsem ministerským úředníkem. Dlužno dodat, že s úřadováním ve státní správě jsem již co do činění měl a tak jsem prohlásil, že jsem na to dost mladý a snad později. A právě jediný příspěvek do diskuse v tom článku (bohužel anonymní) mi vzkazoval, že úředníkem být nemohu, neb nesnáším papíry. </p>

<p>
To je na jednu stranu&#160;pravda - moje výkony s finančním úřadem a dalšími státními institucemi již vešly mezi legendy a na finančáku se dodnes ptají, jestli já jsem "ten" Zandl. Jenže já si myslím, že naopak bychom potřebovali nějakého úředníka, který papíry nesnáší a byl by pro jejich odbourávání a minimalizaci. Příkladmo nechápu, proč si musíte pro mnoho úkonů oběhávat mnoho úřadů najednou. Proč pro založení firmy musíte dodávat výpis z rejstříku trestů a potvrzení o bezdlužnosti (mimo jiné!)? Obojí dodává státní instituce a bylo by přeci logičtější, kdyby tyto záznamy mohl patřičný úředník získat bez toho, že byste je sháněli vy sami? Proč by vám nemohli založit firmu tak, že by si sám úředník vyjel ze státního intranetu informaci o vaší bezdlužnosti a rejstřík trestů? Dnes se s oblibou říká, že je to z hlediska bezpečnosti. Kdeže - bezpečně to lze vyřídit tak, že úředník neuvidí, co vidět nemá. Neuvidí, kolik dlužíte, neuvidí, co jste provedl, pouze uvidí, že dlužíte a že jste něco provedl a to vám přijde dopisem. A tak uvidí méně, než dnes...</p>

<p>
Státní úředník by dnes měl přemýšlet o tom, jak počet papírů a razítek minimalizovat a ne je množit. I proto si myslím, že jedou by ze mne byl dobrý úředník (resp takový, jaký by měl být). Jenže pár let bude nutno počkat, než přestanu chodit po firmě s baseballovou pálkou a veškeré problémy řešit na místě s její pomocí. Tak daleko totiž asi reforma státní správy nepůjde...</p>