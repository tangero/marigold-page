---
ID: 438
author: Patrick Zandl
layout: post
oldlink: 'https://www.marigold.cz/item/cesky-telecom-trikrat-wifi-eurotel-a-je-to-svine

  '
post_date: 2003-08-11 10:33:00
post_excerpt: ''
published: true
summary_points:
- WiFi uživatelé Českého Telecomu vzrostli o polovinu na 1400 v červenci.
- Antimonopolní úřad povolil Českému Telecomu vlastnit Eurotel.
- Český Telecom vymáhal poplatky za odpojenou linku a poslal vymahače.
- Podzimní kampaň ADSL podpoří trojnásobné zrychlení internetu od Telecomu.
title: 'Český Telecom třikrát: WiFi, Eurotel a&nbsp;je to svině'
---

<p>
Tři zprávičky věnované Českému Telecomu. Především ohlásil rapidní procentuální vzestup uživatelů svého WiFi připojení. Český Telecom zvýšil v červenci celkový počet uživatelů bezdrátového připojení k internetu prostřednictvím technologie <STRONG>WiFi oproti předchozím sedmi měsícům o polovinu na 1400 lidí</STRONG>. Do června se přitom zaregistrovalo 929 klientů. </p>

<p>
Druhý zpráva: antimonopolní úřad <STRONG>povolil Českému Telecomu stát se jediným vlastníkem Eurotelu.</STRONG> Ostatně neměl důvod, proč odkup Eurotelu neschválit. Doufejme, že se ČTc naučí více od Eurotelu, než opačně. <A href="http://www.ceskytelecom.cz/infocentrum/tiskove_centrum/tiskove_zpravy/clanek.php?tz=08082003_1" target=_blank>Tisková zpráva zde</A>.</p>

<p>
<STRONG>Třetí zpráva je o osobní sviňárně, kterou mi Telecom provedl.</STRONG>&#160;V roce 1999 jsme potřebovali vyzkoušet, jak Telecom postupuje při deaktivacích neplatících klientů, v té době byly značné problémy s lidmi, kteří vinou chyb Telecomu dostali obrovské účty a Telecom nátlakem vymáhal jejich placení. A protože jsem stejně chtěl nechat deaktivovat telefon, tak jsme to vyzkoušeli na mojí lince. Telecom ji skutečně po nějaké době neplacení odpojil, zrovna v době, když jsem byl někde pryč, měli jsme skutečná čísla, Telecomu jsem linku doplatil a nechal ji odpojenou. Jenže pak Telecom začal vymáhat poplatky i za dobu, kdy linka už byla jím odpojena. Ty jsem odmítl uhradit. Stížnosti putovali na ČTÚ, ten jednou ve správním řízení dal za pravdu Telecomu (má opravdu v podmínkách, že mu musíte platit, i když vás odpojí) a podruhé, když se právník ptal, co je to za novinky platit za neposkytované služby, žádné rozhodnutí nevyšlo. Telecom nyní věc předal nějaká vymáhačské firmě, která mi poslala dopis, v němž přímo uvádí, že se považuje za oprávněnou vniknout do mého bytu a cokoliv si odnést. Právník se smál - to může jen exekutor, ne banda ukrajinců, kteří pracují pro Telecom. Jenže co s tím? Kvůli tisícovce jít k soudu? Zaplatit desetitisíce do případu s nejistým výsledkem? Nota bene v době, kdy má Telecom inkaso k mému účtu, neb jsem se mezi tím jinde stal jeho klientem? Trávit hodiny u soudu? To se mi nechce. Radši si jen pomyslím, že <STRONG>Český Telecom je stále stejná svině, jakou jí byl vždy</STRONG>. A zaplatím. S tím ostatně Telecom počítá - že vás může brát na hůl a vy se nemůžete moc bránit. Chudáci ti lidé, co museli platit účty v řádu desetitisíců, protože se jim někdo napíchl na linku a Telecom na ně teď posílá své ukrajince, aby to z nich vymlátili...<BR>Ostatně, že to s Telecomem není lehké, se dozvěděl i tento čtenář, který <A href="http://mobil.idnes.cz/publicistika/telecom030810.html" target=_blank>popisuje zkušenost na Mobil.cz</A>. Přeji mu lepší úspěch, než jsem měl já...</p>

<p>
Poslední drobnost: V plné přípravě je <STRONG>koncepce podzimní kampaně ADSL</STRONG>, která od září podpoří Českým Telecomem anoncované trojnásobné zrychlení připojení k internetu. <EM>Zdroj: M&amp;M</EM></p>