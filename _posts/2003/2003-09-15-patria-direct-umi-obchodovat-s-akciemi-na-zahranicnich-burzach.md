---
ID: 506
author: Patrick Zandl
layout: post
oldlink: 'https://www.marigold.cz/item/patria-direct-umi-obchodovat-s-akciemi-na-zahranicnich-burzach

  '
post_date: 2003-09-15 15:21:00
post_excerpt: ''
published: true
summary_points:
- Patria Direct umožňuje nově obchodování na zahraničních trzích online.
- Poplatky Patria Direct za obchodování v USA jsou dražší než u Ameritrade.
- Patria Direct nabízí méně služeb a horší zpravodajství než Ameritrade.
- Autor preferoval Patrii dříve kvůli snadné dostupnosti pobočky.
title: Patria Direct umí obchodovat s akciemi na zahraničních burzách
---

Dneska jsem potřeboval poštelovat něco s akciemi na české burze a po dvou měsících jsem se zase přilogoval na svůj účet na Patria Direct. A dostalo se mi dvou překvapení. Tím prvním byl fakt, že můj bezpečnostní certifikát vypršel před třemi dny a nový se povaloval na poště dva týdny jako doporučená zásilka pod mým oblíbeným heslem "když to nějaká buzerant neumí poslat obyčejně, tak si pro to nepůjdu", než ho pošta poslala zpět. To jsem si naběhl na vlastní vidle neochoty chodit doma na poštu :) 
<p>
Druhá a pro většinu zájemco podstatnější finta, je <STRONG>možnost přes Patria Direct nakupovat i na zahraničních trzích skrze internet,</STRONG> tedy za nižší poplatky a interaktivně. Mezi českou burzu tak přibyl americký Amex, Nasdaq a Nyse, z dalších bych jmenoval německou Xetru, švýcarský Virtx a londýnskou burzu, jsou tu i nějaké menší burzy které jsem nikdy nezkoušel jako Belgie, Francie. Veselé je, že už koncem minulého roku mi pod rouškou zpovědního tajemství operátorka callcentra Patrie sdělovala, že nákup akcií na zahraničních trzích po netu zavedou co nevidět, ještě do konce roku 2002. Nestihli to. 
<p>
Mám <STRONG>dva základní problémy s obchodním systémem Patria Direct</STRONG>: 
<p>
<STRONG>1) je moc drahý.</STRONG> Za pokyn na trhu v USA se účtuje minimálně 25 USD (0,4% z částky). Americký Ameritrade si za tutéž službu vezme fixní částku 11 USD, méně jak polovinu. 
<p>
<STRONG>2) málo služeb.</STRONG> Chápu pojem přidaná hodnota jako něco navíc, co dostanu za svoje penízky. Byl bych ochoten skousknout dvojnásobnou cenu převodu oproti Ameritrade (nebo třeba eTrade atd), kdyby mi to něco navíc přineslo. Jenže zatímco Ameritrade mi při mém objemu obchodování dal zdarma hezký nástroj na analýzu akcií v ceně, dal mi taky kurzy v reálném čase a další funkce jako týdenní analýzy, Patria Direct dává jen zpravodajství ČTK v češtině a rozhraní v češtině. Oproti zpravodajství Ameritrade, které je&#160;pravda v angličtině, slabota. Zpravodajský VIP servis, ve kterém by snad i něco bylo, si musí člověk u Patrie&#160;zaplatit zvláště. 
<p>
Zkusil jsem si <STRONG>přes Patria vyhledat údaje o společnosti Nokia</STRONG>. Našlo mi to její akcie na burze v USA a Finsku, klik na podrobnosti mne hodil <A href="http://www.patria.cz/investice/informace.asp?group=1&amp;ISIN=US6549022043">na prázdnou stránku</A>, kde evidentně někdo nečekal, že budu chtít vypisovat data o zahraničních společnostech. Naštěstí se mi pak podařilo jinou cestou dostat do <A href="http://www.patria.cz/akcie_svet/tituly.asp?ISIN=FI0009000681">výpisu Nokia</A>, který už dával smysl. Jenže klik na "online data" už vedl na Reuters a ty data jsou online s 30 minut zpožděním (třicet minut je na burze hodně offline...). Klik na <STRONG>Chci investovat</STRONG> vám napíše, že si máte zavolat brookerovi, online nákup musíte udělat jinde. Evidentně ještě provázání několika aplikací mezi sebou není takové, jak by mělo. 
<p>
Uf, co dodat? Patria Direct je vhodný pro lidi, kteří nechtějí laborovat se zakládáním účtu na Ameritrade či u jiného amerického obchodníka, což přeci jen obnáší faxovat jim vyplněné formuláře a kopii pasu. Pokud chcete udělat pár obchodů, nakoupit si nějaký spider nebo indexovou akcii, nic proti tomu - budete to mít rychleji vyřízené přes Patrii. Jenže s více obchody narazíte na to, že Patrii za málo služeb necháváte hodně peněz. 
<p>
Jen na okraj, další online český broker Fio chce 10 USD při nákupu do 500 kusů akcií a minimálně 15 USD (procentíčka si počítá) při větším množství. I jinak je obecně levnější než Patria, ale aplikaci nemá tak hezkou a barevnou, spíše šedivé tabulky - to klienty podle mne dost odlákává, vypadá to hodně chudě, ačkoliv číselných informací to poskytuje více, než Patria. Jenže Fio není Patria - pokud vybíráte podle jména, asi vám bude více šmakovat Patria. 
<p>
A víte, proč jsem si tehdy vybral Patrii k obchodování na české burze? Protože jsem ji měl za domem a uzavřít smlouvu mi trvalo chvilku. Cestovat do burzovního paláce za Fiem se mi nechtělo. Takhle jednoduché to někdy je, vybrat si :) 
<p>
Ehm - mohu se drze zeptat, <STRONG>zda někdo ze čtenářů také používá nějakého obchodníka s akciemi a pokud ano, tak jakého a proč?</STRONG></p>