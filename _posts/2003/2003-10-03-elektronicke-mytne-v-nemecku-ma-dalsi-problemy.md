---
ID: 552
author: Patrick Zandl
layout: post
oldlink: 'https://www.marigold.cz/item/elektronicke-mytne-v-nemecku-ma-dalsi-problemy

  '
post_date: 2003-10-03 08:40:00
post_excerpt: ''
published: true
summary_points:
- Německé mýtné pro kamiony se od 2. listopadu platit nebude kvůli softwarovým chybám.
- Německá vláda očekávala od mýta 160 milionů eur měsíčně.
- Elektronické mýtné v ČR nevyužívá satelitní navigaci, ale odečet v mýtnicích.
- Kamiony už dnes používají tachografy pro záznam rychlosti a času jízdy.
title: Elektronické mýtné v&nbsp;Německu má další problémy
---

<p>
Hospodářské noviny dnes věnují velký článek problémům kolem německého elektronického mýtného na dálnicích pro kamiony: Mýtné na německých dálnicích se od 2. listopadu platit nebude, uvedl podle listu Handelsblatt spolkový ministr dopravy Manfred Stolpe. Systém bezdrátového přenosu dat prostřednictvím satelitu a mobilních telefonů, na němž je elektronické mýto postaveno, totiž vykazuje 64 závažných softwarových a technických chyb. Projekt byl přitom ostře sledovaný německou vládou. Ta si od mýta slibuje potřebných 160 miliónů eur měsíčně, navíc jde o největší současný projekt spojení veřejných a soukromých financí.</p>

<p>
Německý model elektronického mýtného chvíli vypadal, že bude v podstatě novým standardem v zemích EU a dokonce se mluvilo i o tom, že se nasadí u nás. </p>

<p>
U nás (nejenom) se však zdvihla vlna odporu v řadách lidí, kteří nevědí, o co jde. Prý tato technologie bude znamenat další špiclování. Přitom je to jinak - už při vývoji technologie se kladl důraz na to, aby k něčemu takovému nemohla být použita, proto také nepoužívá satelitní navigaci pro odpočet kilometrů, ale systém odečtu v mýtnicích <EM>(ačkoliv satelitní odpočet je také v nabídce a pro velké dopravce je vhodnější)</EM> nebo internetem. Systém se tak pouze dozví, kde a kdy jste na placenou silnici najel a kdy jste odjel, vše automaticky zpracuje a podle toho stanoví cenu. Kde a jak dlouho jste stavěl, to už se systém nedozví, protože nemá jak - pro odečtení těchto údajů by musel v místě, kde vás chce sledovat, mít ony odečítací rámy. Už dnes přitom kamiony používají podstatně důmyslnější špiclování v podobě "kotoučků" tachografů&#160;- papírků, na které se automaticky zaznamenává rychlost a čas kamionu, takže silniční kontrola může zjistit, zda kamion překročil povolenou rychlost nebo nedodržel limity odpočinku. Podrobnější info na <A href="http://www.cesmad-bohemia.cz/news.php?id_zpravy=1917" target=_blank>Česmad Bohemia</A>.</p>