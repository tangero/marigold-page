---
ID: 351
author: Patrick Zandl
layout: post
oldlink: 'https://www.marigold.cz/item/cesky-telecom-bude-odstrelen-do-konce-2005

  '
post_date: 2003-06-09 08:58:00
post_excerpt: ''
published: true
summary_points:
- Český Telecom by měl být prodán do konce roku 2005 dle Mlynáře.
- Gabriel Berdár se stane generálním ředitelem Českého Telecomu 13. června 2003.
- Eurotelu nákup Telecomem je analytiky hodnocen pozitivně.
- Přemysl Klíma obdržel od Telecomu zlatý padák ve výši 12 milionů Kč.
title: Český Telecom bude odstřelen do konce 2005
---

<p>
Vladimír Mlynář reportérovi ČTK prozradil, že jeho touhou je prodat Český Telecom do konce roku 2005. Zajímavé je, že MF DNES a i třeba Profit si tuto informaci vyložila tak, že Mlynář tak hodlá učinit dříve, samozřejmě<EM> "pokud bude seriózní zájemce o<STRONG> jednání o koupi státního podílu v Telecomu</STRONG>, jsme - vláda a já osobně připraveni na velmi pružná jednání"</EM> cituje MF DNES Vladimíra Mlynáře. Ostatně rychlejší privatizaci ČTc lze doporučit - není od věci přemýšlet nad tím, že by se podařila do konce roku 2004 a to za slušných podmínek. </p>

<p>
Mlynář také v pátek oznámil, že Gabriel Berdár se ujme pozice generálního ředitele Českého Telecomu po valné hromadě svolané na 13. června 2003. Jsa majitel jedné akcie ČTc se na valnou hromadu vydám a budu informovat.</p>

<p>
Nu a nakonec analytici (burzovní) hodnotí nákup Eurotelu Telecomem za velmi dobře načasovaný. Inu, je to tak... </p>

<p>
Zajímal jsem se, <STRONG>jak je to se zlatým padákem pro Berdára</STRONG>. Údajně ve smlouvě nemá žádný nadstandardní padák zakotvený a pokud půjde na dlažbu, pak za stejných podmínek jako my všichni, tedy s pětinásobkem gáže. Jinak to bylo u <STRONG>Přemysla Klímy - ten se z Telecomu snáší na padáku v hodnotě 12 milionů Kč </STRONG>a dlužno dodat, že vzhledem k tomu, jak se choval ke konkurentům i trhu, jde spíše o žoldnéřský zlaťák...&#160;V tomto případě ani není nutno přát měkké přistání. Na druhou stranu nabývám podezření, že Berdár opravdu chce v Telecomu něco udělat a něco dokázat. Snad mu to naše čacká vláda umožní.</p>