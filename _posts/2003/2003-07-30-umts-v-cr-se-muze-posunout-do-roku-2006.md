---
ID: 418
author: Patrick Zandl
layout: post
oldlink: 'https://www.marigold.cz/item/umts-v-cr-se-muze-posunout-do-roku-2006

  '
post_date: 2003-07-30 08:51:00
post_excerpt: ''
published: true
summary_points:
- Vláda chce urychlené splacení licenčních poplatků UMTS od Eurotelu a T-Mobile.
- Mlynář navrhuje posunutí spuštění UMTS o rok výměnou za předčasnou splátku.
- Operátoři mají dle licence spustit UMTS v Praze do 1.1.2005.
- RadioMobil nabídl 3,861 mld. Kč, Eurotel 3,535 mld. Kč za UMTS licenci.
title: UMTS v&nbsp;ČR se může posunout do roku 2006
---

<p>
Vláda má finanční problémy (nic nového pod sluncem) a tak si chce schladit žáhu na telekomunikačních operátorech. Po Eurotelu a T-Mobile chce, aby zaplatili licenční poplatky za UMTS co nejdříve, nejlépe letos - původně se počítalo s desetiletým rozložením splátek. A tak Vladimír Mlynář jedná a včera v rozhovoru pro BBC prohlásil, že výměnou za předčasnou splátku by mohlo být posunutí spuštění UMTS o rok, tedy k 1.1.2006. </p>

<p>
Současná licence zavazují operátory spustit UMTS na 90% území Prahy do 1.1.2005. Tento termín vypadá docela realisticky, první UMTS operátoři na trhu již odstartovali a výrobci tomu pomalu přizpůsobují i svoji nabídku terminálů. </p>

<p>
<STRONG>RadioMobil </STRONG>v aukci nabídl 3,861 miliardy korun, <B class=textt>Eurotel</B> 3,535 miliardy korun, Český Mobil na vyvolávací cenu 3,5 mld nereflektoval a licenci nemá. Oba operátoři již dříve jednorázově zaplatili po 1 mld Kč.</p>