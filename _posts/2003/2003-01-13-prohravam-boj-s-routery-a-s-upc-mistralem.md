---
ID: 37
author: Patrick Zandl
layout: post
oldlink: 'https://www.marigold.cz/item/prohravam-boj-s-routery-a-s-upc-mistralem

  '
post_date: 2003-01-13 10:58:00
post_excerpt: ''
published: true
summary_points:
- Routery Linksys a Vigor nepřijímají DHCP konfiguraci od UPC Mistralu.
- Starý router SMC Barricade funguje s Mistralem bez problémů.
- Klonování MAC adresy nepomohlo novým routerům s připojením.
- Autor zvažuje update firmware a hledá rady, jak problém vyřešit.
title: Prohrávám boj s routery a s UPC Mistralem…
---

<p>
Po nocích se snažím otestovat pro vás broadband routery, které jsem si moudře zapůjčil, abych vám mohl poradit, jak skvěle jich používat. Jenže mám drobný problém - na svoji přípojku UPC Mistralu je zaboha nemohu připojit. Ne snad, že bych se netrefil ethernet konektorem do modemu, zase tolik jsem o víkendu nepil. Jenže i když je všechno propojené řádně, tak jak router od Linksysu, tak Vigor odmítají přijmout DHCP konfiguraci Mistralu, tedy chovají se stejně jako před časem podobný router D-Link. </p>

<p>
Začínám z toho mít mírnou depresi. Můj stařičký router SMC Barricade totiž šlape jak hodinky a vždy se k němu pokorně navracím v okamžiku, kdy se potřebuju dostat na internet. I jdem pro jistotu naklonoval jeho MAC adresu - stejně na ty nové hračky Mistral kašle. Oba routery chcípnou dříve, než přijmou DHCP. Proč? Fakt nevím. Ale zdá se, že Mistral se routerům brání velmi zdatně. Máte někdo nějaké podobné zkušenosti? Víte co s tím kromě koupení pevné IP adresy? Nu, asi se dám do update firmware a uvidíme. Samozřejmě celé hrátky s routery mají i svůj lidský rozměr - nebude trvat dlouho a dostanu po hlavě od Dity, které se tedy zrovna moc nelíbí, že jí rozeberu internet pod rukama v okamžiku, kdy s ním potřebuje něco dělat. No, nebudu první obětí vědy... takže prosím o trpělivost s testem routerů, fakt to nevázne na mně :)</p>