---
ID: 138
author: Patrick Zandl
layout: post
oldlink: 'https://www.marigold.cz/item/intel-investuje-300-milionu-dolaru-do-reklamy-na-wifi-centrino-a-my-se-naucime-setrit-pri-stavbe-anteny-a-taky-o-pasivni-retranslaci

  '
post_date: 2003-03-03 20:47:00
post_excerpt: ''
published: true
summary_points:
- Intel investuje 300 milionů dolarů do reklamní kampaně na Centrino s WiFi.
- Centrino bude oficiálně představeno 12. března a má změnit způsob práce.
- Články Petra Šimandla se věnují levným a jednoduchým WiFi anténám.
- Štěrbinová sektorová anténa je popsána na stránkách Vládi ze Střižkova.
- Pasivní retranslace WiFi signálu je popsána na stránkách Daniela Hrotka.
title: "Intel investuje 300 milionů dolarů do reklamy na WiFi Centrino. A my se"
  naučíme šetřit při&nbsp;stavbě antény. A&nbsp;taky o&nbsp;pasivní retranslaci
---

<p>
Intel se rozhodl uspořádat masivní reklamní kampaň na Centrino, svoje mobilní řešení s WiFi. Celkem hodlá utratit 300 milionů dolarů, což tuto kampaň řadí mezi největší letošní kampaně. Kampaň má gradovat 12. března kdy Intel "změní nejen způsob vaší práce, ale i to, kde pracujete" - čili kdy představí Centrino, kombinaci dávno známých technologií. Můžeme se tomu ušklebovat, jenže marketingová podpora Intelu znamená hodně a WiFi se stane naprostou samozřejmostí ještě rychleji, než jak by se stalo bez pomoci Intelu. </p>

<p>
A nyní následuje zase jedna méně utrácivá zpráva. Poté, co jsem si z lenosti koupil WiFi anténu, jsem se rozhodl, že se podívám, <STRONG>zda na českém internetu jsou nějaké zajímavé články věnované anténám</STRONG>, to jako abych je nemusel psát. A tady jsou, takže na ně dávám odkaz. První <A href="http://www.simandl.cz/stranky/czfreenet/anteny/anteny.htm" target=_blank>stránky patří Petru Šimandlovi</A> a <STRONG>jsou o všelikerých anténách</STRONG>, dost jednoduchých a levných. Doporučuji vaší pozornosti. <A href="http://strizkov.wz.cz/sterbinovka/" target=_blank>Druhé stránky</A> jsou <STRONG>věnované speciálně štěrbinové sektorovce </STRONG>a autorem je Vláďa ze Střižkova. Štěrbinovka je sice náročnější na konstrukci, ale rovněž laciná a se zajímavými parametry. </p>

<p>
A jeden link přidám navíc - č<STRONG>lánek věnovaný pasivní retranslaci.</STRONG> Co to je? Víte přeci, že WiFi potřebuje přímou viditelnost. A nebo také odraz nebo retranslaci - předání signálu. Takže kde pasivní retranslace pomůže? Všude tam, kde mezi body není přímá viditelnost, ale vzdálenost je taková, že by ji WiFi mělo zvládnout. V tom případě můžete pasivní retranslaci vyzkoušet a poučit se o ní můžete právě <A href="http://www.starhill.org/pasiv/pasiv.htm" target=_blank>na těchto stránkách </A>Daniela Hrotka.</p>