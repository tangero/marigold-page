---
ID: 34
author: Patrick Zandl
layout: post
oldlink: 'https://www.marigold.cz/item/intel-nazval-svoje-reseni-centrino-a-dalsi-blabla

  '
post_date: 2003-01-08 16:17:00
post_excerpt: ''
published: true
summary_points:
- Centrino je nové notebookové řešení Intelu s novou architekturou procesoru a WiFi.
- Intel Centrino nepřináší zásadní inovace, podobné funkce jsou dostupné i jinde.
- Centrino integruje procesor, čipset a WiFi, dříve vyvíjené samostatně.
- Intel Centrino přispěje k rozšíření WiFi jako standardu v noteboocích.
title: Intel nazval svoje řešení Centrino a další bláblá
---

<p>
Intel dneska oficiálně představil svoje notebookové technologické&#160;řešení nazvané Centrino. Jeho základem je nová mikroarchitektura procesoru, nové bezdrátové funkce, konstrukční prvky pro prodloužení provozu akumulátorů, menší rozměry s nižší váhou a mobilní výkon. Pro nás je podstatné to, že Centrino také v sobě má zahrnovat podporu WiFi, takže notebooky vybavené Centrinem budou automaticky podporovat i Wi-Fi. </p>

<p>
<IMG height=122 alt="Intel Centrino" src="/wp-content/uploads/centrino.jpg" width=125 align=right>Z tiskové zprávy a oficiálních informací bych se pozastavil nad hezkou větou: <EM>&#8222;Značka Centrino představuje novou generaci mobilních PC, která zcela změní pravidla týkající se místa a způsobu práce s počítači," prohlašuje Pam Pollace, vice presidentka a ředitelka Intel Corporate Marketing Group.</EM> Tak tomuhle říkám <STRONG>PíáR</STRONG> <STRONG>mlha</STRONG>. To, co Centrino bude nabízet, je už dnes zpravidla dosažitelné nákupem u jiných firem (jen ten procesor u AMD nebo Transmety koupíte jiný) - Intel Centrinem nic moc nového nepřináší. </p>

<p>
Intel vlastně jen své dřívější vývojové produkty určené pro notebooky inovuje a balí pod jednotný obchodní název a kupující tak získává procesor (dříve označovaný Banias), čipset pro motherboard a pro WiFi. Pokud máte jakýkoliv jiný notebook a šoupnete si do něj WiFi kartu, změní se vám pravidla týkající se místa&#160;a způsobu práce stejně, jako Pam Pollace - zejména v případě, když nemáte nikde pokrytí WiFi sítě. No, alespoň vidíte, co nám za blbosti hustí výrobci do hlavy. </p>

<p>
Jedno ale dobré je - díky této aktivitě Intelu se WiFi stane opravdu standardní součástí každého nového notebooku...</p>