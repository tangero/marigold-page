---
ID: 540
author: Patrick Zandl
layout: post
oldlink: 'https://www.marigold.cz/item/tukame-si-na-chello-aneb-mistral-rychlejsi-uz-oficialne

  '
post_date: 2003-10-01 08:20:00
post_excerpt: ''
published: true
summary_points:
- UPC mění značku Mistral na Chello kvůli holandské společnosti Chello.
- Chello Classic nabízí 256/96 Kb/s, Chello Plus 512/128 Kb/s, ceny zůstávají.
- Chello Profesional pro firmy má 768/256 Kb/s za necelé 4000 Kč.
- UPC začalo posílat faktury e-mailem na zákazníkem uvedený e-mail.
title: Ťukáme si na Chello aneb Mistrál rychlejší už oficiálně&#8230;
---

<p>
UPC podlehlo mánii změny imáže a rozhodlo se změnit značku. <STRONG>Místo Mistralu to bude Chello.</STRONG> Proč? Protože nějací holanďani se taky jmenují Chello a tak se rozhodli, že bezpodmínečně nutné pro úspěch v téhle banana republic je, aby se kabelový internet jmenoval stejně, jako tam v té zaslíbené zemi sýrových mužů. Kvůli tomu se budou měnit smlouvy, emailové adresy, domény, všechno. Nápad hodný choromyslných - ku cti místního vedení UPC slouží jen to, že jim toto rozhodnutí se nezrodilo v jejich vlastních hlavičkách, ale doputovalo befehlem právě od oněch moudrých holanďanů. Budiž, ať je z toho Chello, hlavní je, že UPC zrychluje svoji službu Mistral a to již oficiálně (my co na ní běžíme, víme, že neoficiálně už je to rychlejší zhruba měsíc). Parametry kabelového internetu UPC Mistrach Chello jsou nyní následující:</p>

<p>
Z linky Mistral Home se stává linka Chello Classic o rychlosti 256/96 Kb/s, z linky Mistral Speed se stává Chello Plus o rychlosti 512/128 Kb/s. Ceny zůstávají stejné.&#160; Pro fimy se sjednocuje tarif na Chello Profesional o rychlosti 768/256 Kb/s a to nově za necelé 4000 Kč. Datové limity se nezavádějí. </p>

<p>
PS: Faktury začalo <STRONG>UPC ode dneška posílat emailem.</STRONG> Prima, dokonce je napadlo neposílat je na ten jejich email, který vůbec nepoužívám, ale na ten, co jsem uvedl do dotazníku! Že by ale zákazníka informovali o zvýšení rychlosti, to je při té příležitosti nenapadlo. Nebo jsem to přehlédl?</p>