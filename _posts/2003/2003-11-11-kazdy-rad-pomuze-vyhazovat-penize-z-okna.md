---
ID: 655
author: Patrick Zandl
layout: post
oldlink: 'https://www.marigold.cz/item/kazdy-rad-pomuze-vyhazovat-penize-z-okna

  '
post_date: 2003-11-11 07:24:00
post_excerpt: ''
published: true
summary_points:
- T-Mobile autorovi opakovaně nabízel prodloužení smlouvy a levnější telefon.
- Autor se rozhodl zrušit smlouvu s T-Mobile a převést SIM kartu na Twist.
- UPC autorovi účtovalo 400 Kč měsíčně za málo sledované televizní programy.
- Autor snížil rychlost internetu od UPC na nejnižší tarif 256 Kb/s.
title: "Každý rád pomůže vyhazovat peníze z okna…"
---

<p>
Před pár dny mi přišel dopis od T-Mobile, firma mi nabízela už potřetí letos prodloužení smlouvy na dva roky a možnost koupit si nějaký levnější telefon. Připomělo mi to, co jsem chtěl udělat, sedl jsem k počítači a napsal jsem T-Mobile líbesbríf, který jsem chtěl napsat už zatraceně dlouho: žádost o deaktivaci SIM karty resp její převedení na Twist. A tím mi také přišla myšlenka vyrubat všechny kontrakty, platby a smlouvy, které prakticky nepoužívám. </p>

<p>
Jako další to slízlo UPC, od něhož jsem si prostudoval cenník, zjistil jsem, že za nabídku asi třiceti programů se platí měsíčně čtyři stovky a nedá se říct, že bych je sledoval, jen Dita se dívá na francouzský TV5. Pak jsem vyhodnotil navýšení rychlosti Chella na 256 Kb/s jako dostačující, rozhodl jsem se přejít na tuto nejnižší rychlost&#160;a už do UPC putoval další doporučený dopis úsporného charakteru. Je to zajímavý myšlenkový posun - až dosud jsem trpěl fixní ideou, že jakmile nemám nejrychlejší linku, kterou ISP nabízí, není něco v pořádku. Ejhle, ukázalo se, že můžu přežít i s linkou nejpomalejší, na surfování to doma krásně stačí a žádné broadband přenosy nepotřebuji. </p>

<p>
Je to zvláštní, když si nedáte pozor, začnete vyhazovat peníze z okna lopatou a vůbec si toho nevšímáte. Pak uděláte škrt, všechno je vlastně při starém, jen těch peněz vám zbývá více...</p>