---
ID: 755
author: Patrick Zandl
layout: post
oldlink: 'https://www.marigold.cz/item/drobky-intel-brzy-nabidne-802-11g-sony-ericsson-multiplayer-motorola-mpx220-scanovani-carkovych-kodu-mobilem-ceske-gsm-r

  '
post_date: 2003-12-22 09:35:00
post_excerpt: ''
published: true
summary_points:
- Intel nabídne podporu 802.11g v Centrino, očekáváno v prvním čtvrtletí 2004.
- Sony Ericsson propaguje multiplayer hry Terraplay Move, konkurence pro Nokia N-Gage.
- ScanBuy představil ScanZoom, aplikaci pro čtení čárových kódů fotoaparátem telefonu.
- Dráhy mají dlouhodobé problémy s výběrem GSM-R sítě pro železniční dopravu.
title: Drobky -  Intel brzy nabídne 802.11g, Sony Ericsson multiplayer, Motorola MPx220, scanování čárkových kódů mobilem, české GSM-R.
---

<p>
Podle posledních informací objevujících se porůznu na internetu by měl Intel nabídnout podporu 802.11g v nejbližší době. Géčková varianta Centrina by se na trhu měla objevit v prvním čtvrtletí roku 2004. </p>

<p>
<STRONG>Sony Ericsson začal masivně propagovat svoje první multiplayer hry</STRONG> založené na prostředí Terraplay Move. Herní balík od Ser obsahuje Rally pro čtyři hráče a RC Battle až pro osm hráčů, kteří mohou hrát po mobilní síti. Hry lze stáhnout z <A href="http://www.sonyericsson.com/fun/" target=_blank>Fun and Downloads </A>sekce webu Ser. Ser tak chce podle mne aktivně zaútočit na firmu Nokia, která si v poslední době buduje asociaci s hraním her pro svoji konzoli N-Gage. Ser hry jsou (či spíše mohou být) podobně graficky kvalitní, mohou mít vícekanálový zvuk a i jinak se N-Gage vyrovnají. Ser herní platforma zahrnuje modely T300, T306, T310, T316, T226, T230, T608, T610, T616, Z600, Z608 a T630. </p>

<p>
Společnost ScanBuy vypustila do světa svůj produkt&#160;<A href="http://www.scanzoom.com/" target=_blank>ScanZoom</A> umožňující <STRONG>čtení čárkových kódů telefonům vybaveným&#160;fotoaparátem.</STRONG> ScanZoom. O podobném řešení NeoMedia jsem již před <A href="http://www.marigold.cz/zprava.html?id=25052" target=_blank>delší dobou psal</A>. Tu aplikaci ScanZoom jsem nějak nepochopil, nenašel jsem ji ke stažení ani po registraci, přijde mi, že to ještě nemají moc dodělané. </p>

<p>
Na <A href="http://msmobiles.com/news.php/1853.html" target=_blank>MSMobiles</A> se objevily první slušné informace o nové <STRONG>Motorola MPx220</STRONG>, chystaném nástupci Motorola MPx200. Zatím se nevzrušujte příliš, u nás se MPx200 snad ani ještě pořádně neprodává, teprve ji Motorola slavnostně pustila do Arábie, takže jsou to opravdu příliš ranné info. Zůstane externí anténa, ke třem GSM pásmům přibude GSM850 (vhodné pro USA), 87x47x22.95 mm, 90 cc, váha pod 93g. Dva barevné (55k barev)&#160;displeje TFT 176x220 TFT 96x64. Integrovaný fotaparát 640x480, SD slot, MP3 podpora, MS SmartPhone 2003 OS a další. Prima stránky o MPx200 řadě jsou zde na <A href="http://www.mpx200.org/index.php" target=_blank>MPX200.org</A>. Chystají se modely MPx100 a MPx300. </p>

<p>
Na iDNES doporučuji ku čtení článek <A href="http://ekonomika.idnes.cz/ekoakcie.asp?r=ekoakcie&amp;c=A031221_220127_ekoakcie_pol" target=_blank>Dráhy mají problémy s výběrem mobilní sítě</A>. <STRONG>S výběrem GSM-R sítě mají dráhy problémy už několik let</STRONG> a jak to tak vypadá, v nejbližší době to neskončí. Škoda, GSM-R je požadavek pro zajištění mezinárodní nákladní železniční dopravy a bez tohoto systému padne tranzitní nákladní doprava. Škoda a hromada peněz v tranzitních poplatcích...</p>

<p>
Finská <STRONG>Nokia už prakticky vůbec není ve finských rukou</STRONG>. Přes 90% akcií firmy Nokia má držitele sídlící mimo Finsko, konstatuje <A href="http://www.nordicwirelesswatch.com/wireless/story.html?story_id=3452" target=_blank>Nordic Wireless Watch</A>.</p>