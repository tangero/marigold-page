---
ID: 731
author: Patrick Zandl
layout: post
oldlink: 'https://www.marigold.cz/item/telenor-nabidne-vlastni-dsl

  '
post_date: 2003-12-11 08:01:00
post_excerpt: ''
published: true
summary_points:
- Telenor Networks podepsal s Českým Telecomem smlouvu o LLU 5. prosince.
- Telenor DSL služby budou spuštěny v prvním čtvrtletí 2004 v Praze.
- Nextra bude jedním z ISP nabízejících Telenor DSL služby.
- ADSL se díky cenám daří v LLU lépe než jiným službám.
title: "Telenor nabídne vlastní DSL"
---

<p>
Když jsem tady nedávno upozorňoval na to, že se najde odvážlivec, který si přes local loop unbundling a pomocí kolokací troufne nabídnout vlastní řešení DSL služby, nevěřili jste mi. A je to tady. Smlouvu o LLU podepsal 5. prosince s Českým Telecomem Telenor Networks, firma ostatně již v ústřednách Telecomu montuje své vlastní DSLAMy a propojuje je pevnými linkami do své sítě. Celé DSL pojede tedy v režii Telenoru jako alternativa k tomu telekomáckému. Telenor&#160;je u nás ale velkoobchodní prodejce, takže konkrétní&#160;nabídky budou záležet na jednotlivých ISP, zda a za jakých podmínek DSL od Telenoru poskytnou. Nicméně už nyní je zřejmé, že jedním z nabízejících bude Nextra. </p>

<p>
Služby Telenor DSL mají být v provozu v prvním čtvrtletí 2004 v Praze, postupně by měla přibývat další města. </p>

<p>
Pronájmy metalických linek alternativními operátory v zahraničí obecně neznamenaly žádnou cenovou bombu, mimo jiné také pro vysokou cenu za měsíční pronájem takové linky. Výjimkou je právě ADSL, kde jsou měsíční ceny podstatně vyšší, než běžný telefonní paušál, takže právě v DSL se službě LLU daří podstatně lépe (i když většinou také žádná sláva). </p>

<p>
Bude velmi zajímavé sledovat nabídku služeb od alternativního firmy - konečně budeme moci na praktickém příkladě sledovat, zda se dá ADSL udělat lépe, než jak ho nabídnul Telecom. Troufám si ale soudit, že Telenor by do toho businessu nešel, kdyby se mu zdálo, že nabídka a pozice Telecomu je nedostižná...</p>