---
ID: 245
author: Patrick Zandl
layout: post
oldlink: 'https://www.marigold.cz/item/nokia-zvysila-zisk-i-kurs-akcii-motorola-v-zisku-a-tiw-se-dostava-z-problemu

  '
post_date: 2003-04-22 08:01:00
post_excerpt: ''
published: true
summary_points:
- Nokia akcie vzrostly nad 16 USD po dobrých kvartálních výsledcích.
- Motorola oznámila zisk sedm centů na akcii po loňské ztrátě.
- TIW stabilizovala finanční situaci prodejem brazilských aktivit.
- TIW akcie se stabilizovaly kolem 0.28 USD na Nasdaqu.
title: "Nokia zvýšila zisk i kurs akcií, Motorola v zisku a TIW se dostává"
  z&nbsp;problémů
---

<p>
<STRONG>Nokia presentovala velmi dobré kvartální výsledky</STRONG> a tak kurz jejích akcií, doposud oscilující mírně pod 15 USD se dostal přes hranici 16 USD a končil na 16,42 USD. Přiznám se, že už jsem to nervově nevydržel a akcie Nokia jsem prodal, protože se nenazdávám, že ještě příliš v brzské době&#160;porostou, skepse vůči růstu prodeje mobilů tu stále je a nemyslím, že to půjde o mnoho výše. Vyzkoušel jsem přesedlat na akcie<STRONG> Motorola</STRONG>, které mi přijdou dlouhodobě podhodnocené a tak uvidíme, co to udělá. Motorola po delší době oznámila zisk, ovšem pouze sedm centů na akcii, zhruba 169 mil USD, zatímco loni měla ztrátu 449 mil USD. Akcie se pohybují kolem ročního minima a tak jsem si řekl, že to stojí za to zkusit. </p>

<p>
Zajímavá je <STRONG>situace kolem TIW (akcionář Českého Mobilu):</STRONG> po prodeji aktivit v Brazílii se firmě podařilo docela slušně stabilizovat aktuální finanční situaci, takže to vypadá, že do konce roku seženou na vypořádání svých dluhů 172 mil USD. Ostatně kurz akcií TIW se na Nasdaqu stabilizoval kolem 0.28 USD, zatímco začínal o deset centů níže a kdo si tedy se mnou před měsícem vsadil na to, že se z toho dostanou, mohl nyní prodávat se slušným ziskem nebo spekulovat na další vzestup. </p>

<p>
<EM>Jo, kdyby se mi tak vždy s akciemi dařilo, to by bylo - téměř to co jsem vydělal, zase úspěšně prodělávám na britských atomových elektrárnách. Mohl by někdo vysvětlit zeleným, ať do nich přestanou kafrat? :))</EM></p>

<p>
&#160;</p>