---
ID: 722
author: Patrick Zandl
layout: post
oldlink: 'https://www.marigold.cz/item/japonske-mobilni-trendy-wifi-a-linux-v-3g-mobilech-nokia-imagewear

  '
post_date: 2003-12-07 17:25:00
post_excerpt: ''
published: true
summary_points:
- NTT DoCoMo a NEC vyvíjejí dualmod mobil s 3G a WiFi pro prodej v dubnu 2004.
- NTT pracuje na vlastní Linuxové implementaci pro mobilní telefony, aby ušetřila
  licenční poplatky.
- Nokia uvádí na japonský trh elektronické šperky ImageWear, kompatibilní se všemi
  telefony.
title: 'Japonské mobilní trendy: WiFi a&nbsp;Linux v&nbsp;3G mobilech, Nokia ImageWear'
---

<p>
Japonský operátor NTT DoCoMo spolupracuje s firmou <STRONG>NEC na implementaci dualmod mobilu pro svoji 3G síť s podporou WiFi.</STRONG> Mobil by měl být v prodeji v dubnu 2004, v současné době probíhají testy. Telefon bude nabízet podporu standardu 802.11b a to jak pro datové přenosy, tak pro přenos hlasu. Rozměry telefonu jsou 103 x 53 x 30 mm a váha 123 gramů, to je o 14 gramů více, než stávající mobil NTT Docomo, z něhož je nový WiFi telefon odvozen. </p>

<p>
Další zajímavostí je, že <STRONG>NTT pracuje na vlastní implementaci Linuxu pro mobilní telefony</STRONG>. NTT by to vzalo jednu starost s licenčními poplatky. Tato implementace by měla být nabízená výrobcům, kteří pro síť NTT Foma dodávají mobily, ačkoliv volba systému by měla být už na samotném výrobci. Je tu háček: firma SCO prohlašuje, že chce 32 USD z kusu embended Linuxu s tím, že Linux obsahuje její intelektuální vlastnictví. Mluvčí NTT DoComo Takuja Ori byl k tomu lakonický: <EM>"We haven't heard about these costs for the Linux operating system."</EM></p>

<p>
Na japonský vánoční trh také přicházejí <STRONG>elektronické šperky firmy Nokia - ImageWear</STRONG>. Snad už v polovině prosince budou na trhu za cenu odpovídající ceně dražších modelů telefonů. Novinkou je, že na ImageWear bude možno posílat obrázky ze všech telefonů, ne jen z Nokia telefonů. To je dobře, kupříkladu v Japonsku bude mobily Nokia prodávat jen místní 3G síť Vodaphone, NTT DoCoMo si vystačí s jinými modely. </p>