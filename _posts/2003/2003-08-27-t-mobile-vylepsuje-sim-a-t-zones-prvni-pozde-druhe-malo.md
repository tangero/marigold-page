---
ID: 461
author: Patrick Zandl
layout: post
oldlink: 'https://www.marigold.cz/item/t-mobile-vylepsuje-sim-a-t-zones-prvni-pozde-druhe-malo

  '
post_date: 2003-08-27 13:45:00
post_excerpt: ''
published: true
summary_points:
- Nové SIM karty T-Mobile podporují dvě bankovní aplikace současně, jako Eurotel.
- JavaCard podpora je nová u SIM karet T-Mobile, ale zatím bez využití.
- T-Mobile by měl odstranit reklamy z webu SMS brány T-Zones.
- SMS brána T-Zones by měla mít telefonní seznam a archiv SMS zpráv.
title: "T-Mobile vylepšuje SIM a T-Zones. První pozdě, druhé málo."
---

<p>
Na <A href="http://www.einstein.cz/aktuality/?id=153" target=_blank>serveru Einstein</A> jsem našel zprávu <STRONG>o nových SIM kartách T-Mobile</STRONG>. Hlavní výhodou je možnost nahrát si dvě bankovní aplikace najednou od různých bank. To zatím uměly jen SIM karty Eurotelu - u Oskara to nevím jistě, nezkoušel jsem to, zřejmě umí jen jednu banku. T-Mobile tak v možnosti nahrát si na SIM kartu více bankovních služeb Eurotel konečně dotáhl. Vypadá to komicky, že by to někdo mohl potřebovat, ale pokud máte firemní a soukromý účet u dvou bank (což při dnešním tempu krachu bank není nic nerozumného), asi jste narazili na podobný problém jako já - u T-Mobile se zatím více bank nevešlo. Teď jde, kartu si musíte vyměnit. Nyní je také možné na SIM kartě mít k bankovnictví službu Locator.</p>

<p>
Nové SIM karty T-Mobile mají mít <STRONG>podporu JavaCard</STRONG> (to TM za tím názvem&#160;ve článku&#160;je zkratka Trade Mark, ochranná známka, ne součást názvu :). Zatím je to na nic. T-Mobile slibuje i lepší šifrovací algoritmus, nevím o něm nic&#160;bližšího. &#160;Výměna SIM obnáší 400 Kč. Ach jo...</p>

<p>
Taky se hodně psalo o vylepšeních v T-Zones, měla se týkat SMS brány a přišla mi dost marginální. K T-Zones SMS bráně několik mých návrhů, co s ní udělat:</p>

<OL>
<LI><STRONG>vyhodit reklamu</STRONG> z webu SMS brány, zdržuje a když si za SMS bránu platím, už by ta reklama nemusela zákazníky otravovat. </LI>
<LI><STRONG>Udělat telefonní seznam</STRONG> přímo v SMS bráně. Co takhle do toho levého rámce, co je v něm teď reklama, dát seznam jmen a po kliknutí na něj by se jméno přiřadilo jako číslo adresáta. Samozřejmě by to bralo čísla z MobilBoxu, ale ne každý ho má. </LI>
<LI><STRONG>Udělat sklad došlých SMS zpráv</STRONG> <EM>(a možná i odeslaných?)</EM>&#160;- tedy možnost číst si přes web a archivovat si SMS zprávy odeslané na moje telefonní číslo. V okamžiku, kdy bych si ji přečetl, by se adresátovi doručení potvrdilo, i když by nepřišla na mobil. Důležitý je ten internetový přístup a archivace, něco jako MMS MediaAlbum. Možnost na takovou SMS zprávu odpovědět by byla taky fajn.</LI></OL>
<p>
No, až tohle někdo v T-Mobile zrealizuje, budou mít nejlepší SMS bránu a na to, že jsou v tomhle nejlepší, jsem si kdysi zvyknul. Nejenom já. Není to tolik práce a pro lidi jsou to další utracené korunky přes T-Zones a jestli se nepletu, jejich výnos se vykazuje do Říše zvláště. Berme to jako slovo do pranice...</p>