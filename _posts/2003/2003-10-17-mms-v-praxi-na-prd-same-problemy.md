---
ID: 595
title: 'MMS: v&nbsp;praxi na prd, samé problémy'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mms-v-praxi-na-prd-same-problemy
published: true
post_date: 2003-10-17 16:11:00
---
<p>
Na ITU v Ženevě se dost mluvilo o výhledech MMS služeb. Zatímco Nokia oznámila, že hodlá silně rozšířit svoje portfolio telefonů s fotoaparátem a vestavovat ho prakticky do každé novinky, protože tím podpoří rozvoj MMS (= prodají další mobily), já jsem se na MMS zprávy pěkně vztekal. </p>

<p>
Před odjezdem do Ženevy jste se na infolince T-Mobile ptal, z jakých sítí mohu posílat MMS. Řekli mi, že ze všech a za 10 Kč/MMS zpráva. Zda cena sedí, zjistím z podrobného výpisu, až mi přijde, ale trochu o ní pochybuju. S funkčností MMS zpráv to bylo velmi zlé. Jedině z Swisscomm sítě mi šlo MMS zprávu odeslat a to ještě jak kdy. Jeden den to nefungovalo vůbec. Ale ani z německého&#160;T-Mobile do českého MMS zpráva nedošla, když příjemce (=Dita) měla vypnutý mobil. Když si ho ráno zapla, už jí přišlo jen chybové hlášení, že MMS zprávu nelze zobrazit. Jak se po cestě zmršila, těžko říci. </p>

<p>
Velký problém MMS zpráv vidím v opakovaném doručování. Zatímco SMS zpráva dojde prakticky ihned po zapnutí mobilu, MMS zprávy se opakují v dlouhých intervalech a nejednou se mi stalo, že se vůbec nedoručila, ačkoliv příjemce mobil zapnul. </p>

<p>
Ve výsledku musím shrnout, že stávající stav s MMS zprávami je neuspokojivý, méně politicky korektně bych řekl, že MMS zatím stojí na prd. Problémy jsou v interoperabilitě: co na jednom telefonu funguje, je jinde zmršené. Problémy jsou v doručování jak z vlastní sítě, tak mezi tuzemskými sítěmi, tak v roamingu. Zatímco Oskar přenese 100 Kb&#160; zprávu, Eurotel a T-Mobile jen 30 Kb. Copak se stane se zbytkem stolikové zprávy z Oskara, aha?</p>

<p>
Zatímco SMS zprávy chodily "nevyužitým" signalizačním kanálem a GSM síť zatežovaly minimálně a dalo se spolehnout na to, že je každý přečte, MMS zprávy zatěžují síť brutálně a spolehnout se nemůžete prakticky na nic. Ano, je to dobrá legrace, posílat MMS zprávy svým blízkým, ale spolehnout se na to, že dojdou v pořádku, moc nemůžete. Ach jo...</p>
