---
ID: 269
author: Patrick Zandl
layout: post
oldlink: 'https://www.marigold.cz/item/wpa-podpora-roste-wds-podpora-u-zyxelu-zyair-b-3000

  '
post_date: 2003-05-05 09:14:00
post_excerpt: ''
published: true
summary_points:
- WPA upgrade bude dostupný pro D-Link, NetGear a Linksys produkty.
- WDS (Wireless Distribution System) propojuje access pointy bezdrátově.
- Zyxel ZyAir B-3000 podporuje WDS a propojení až šesti access pointů.
- ZyAir B-3000 bude dostupný za 200 USD ve druhém pololetí.
title: WPA podpora roste, WDS podpora u&nbsp;Zyxelu ZyAir B-3000
---

<p>
Podpora vylepšeného zabezpečení WiFi sítí roste - <STRONG>WPA upgrade má být brzy dostupný pro výrobky firem D-Link, NetGear a Linksys</STRONG>, tedy pro trojici nejznámějších "home" WiFi výrobců. Linksys a D-Link budou nejdříve nabízet update pro svoje produktové řady s 802.11g, později i na 802.11b, NetGear nejdříve nabídne update pro svůj office 802.11b AP. Zdroj: <A href="http://news.com.com/2100-1013_3-999343.html" target=_blank>News.com</A></p>

<p>
WDS je další zajímavá a perspektivní zkratka - <STRONG>Wireless Distribution System</STRONG>. Pomocí WDS se může bezdrátově propojit několik access pointů mezi sebou místo ethernetu a mohou na jednom kanálu přenášet provoz na hlavní access point. Ten už je připojený do ethernetu. Takto se dají ušetřit peníze při výstavbě menší sítě, znamená to sice menší rychlost (sdílení kanálů), to ale tolik vadit nemusí. Po Apple AirPort Extreme, který takto podporoval až čtyři podřízené access pointy směřující provoz na mastra, přichází s podporou WDS také Zyxel se svým <STRONG>ZyAir B-3000.</STRONG> </p>

<p>
Toto zařízení může sloužit jako access point, repeater&#160;či bridge, má podporu WEP 256 bit, WPA, vestavěnou autorizaci pro 32 uživatelů, podporu externího RADIUS serveru, 802.1x, vícenásobné ESSID, napájení po ethernetu, řízení výstupního výkonu a především podporu až šesti propojených access pointů přes WDS. B-3000 bude dostupná v druhém pololetí a to za cenu 200 USD. To nezní nijak špatně! <EM>Zdroj: </EM><A href="http://www.smallnetbuilder.com/News_story_187.php" target=_blank><EM>SmallNetBuilder</EM></A><EM>.</EM></p>