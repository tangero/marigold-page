---
ID: 678
title: 'Bluetooth rizika: snarfing a&nbsp;bluejacking'
author: Patrick Zandl
post_excerpt: ""
layout: post
oldlink: >
  https://www.marigold.cz/item/bluetooth-rizika-snarfing-a-bluejacking
published: true
post_date: 2003-11-19 09:20:00
---
<p>
Na serveru The Register <A href="http://www.theregister.co.uk/content/55/34007.html" target=_blank>byly publikovány</A> údaje <STRONG>o bezpečnostní chybě bluetooth</STRONG> technologie u některých telefonů Ericsson a Nokia. Konkrétně jde o mobily Ericsson T68, T68i, T610, Nokia 6310i a 7650, u kterých lze tyto položky stahovat i bez autorizace majitele ve visible režimu. Chyba umožňuje přístup k telefonnímu seznamu a kalendáři a její objevitelé Adam a Ben Lauriovi ji nazvali <STRONG>snarfing</STRONG>. Podrobnosti najdete na stránkách <A href="http://www.bluestumbler.org/" target=_blank>BlueStumbler</A>. Slovenský článek rovněž <A href="http://www.sme.sk/clanok.asp?cl=1172176" target=_blank>na SME</A>. </p>

<p>
<STRONG>Bluejacking</STRONG> je starší fenomén a <STRONG>nejde o žádnou bezpečnostní chybu, jen o vlastnost,</STRONG> kterou je třeba mít na paměti. Jde o to, že bluetooth zařízení umožní přijmout (nikoliv už uložit) vizitku i bez svolení majitele zařízení. Vypadá to jako pitomost, ale lidi se prostě baví tím, že si v metru prohledají dostupná bluetooth zařízení v okolí a pak na ně pošlou vizitku s textem "Jsme krok za tebou. FBI" nebo si tak začínají povídat. Vizitka se samozřejmě uloží až po schválení uživatelem, ale o to až tolik nejde. Podrobnosti najdete na výše zmíněném BlueStumblerovi, dále také na <A href="http://www.bluejackq.com/" target=_blank>BlueJackQ</A> a nebo dokonce česky na MobilManii <A href="http://www.mobilmania.cz/Zpravy/Ar.asp?ARI=105134&amp;CAI=2123&amp;EXPS=%22BLUEJACK%2A%22">Bluejacking: zvrhlý fenomén vystrkuje růžky</A>.</p>
