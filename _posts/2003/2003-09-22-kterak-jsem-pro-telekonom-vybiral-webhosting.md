---
ID: 523
author: Patrick Zandl
layout: post
oldlink: 'https://www.marigold.cz/item/kterak-jsem-pro-telekonom-vybiral-webhosting

  '
post_date: 2003-09-22 21:58:00
post_excerpt: ''
published: true
summary_points:
- Autor chtěl publikovat blog Telekonom na vlastním FTP serveru.
- Pipni.cz nabízelo webhosting zdarma při registraci domény, ale mělo výpadky.
- Movable Type byl zvolen jako blogovací software pro svou rychlost.
- Autor doporučuje MailCryptor pro ochranu emailových adres před spamem.
title: "'Kterak jsem pro Telekonom vybíral webhosting"

  '
---

<p>
Když jsem si vytvořil anglicky psaný weblog o českých telekomunikacích a na Bloggeru jsem mu dal název Telekonom, napadlo mne, že bych mohl vyzkoušet publikování Bloggerem na vlastní FTP server. Nejdříve jsem laboroval s arigáckou Ježibabou, jenže se ukázalo, že Blogger kašle na připojení na SFTP na nestandardním portu a se zabezpečením, jaké tam kluci nastavili. A tak jsem majetnicky zapřemýšlel o tom, že bych si mohl pořídit ještě jeden webhosting, nějaký takový, kam bych mohl Telekonoma publikovat. </p>

<p>
Mám už něco takového na službě Otoman (10 Kč za měsíc považuji za freehosting) pro fotky, ale nelíbí se mi na ní omezení přenosu dat na jedno giga a tak jsem se rozhlížel po okolí. A narazil jsem na Pipni.cz - když si tam člověk převede či registruje doménu, má webhosting o veeelmi slušných parametrech zdarma. A tak jsem si skrze službu registroval doménu telekonom.com (čímž jsem zjistil, že její registrace stojí polovinu ceny domény .cz). Jenže pak pipni.cz spadlo. Na to jsem samozřejmě přišel až poté, co jsem málem rozšlapal notebook vzteklý nad tím, že neumím rozchodit ani FTP. Inu, chyba nebyla u mne.&#160;I když se pípni v týdnu rozjelo, ta jízda nebyla moc rychlá a tak nějak jsem pochopil, že dobrodiní vlastního serveru, byť se striktní přístupovou politikou, asi bude to nejlepší. Což ovšem znamenalo instalovat nějaký blogovací software. </p>

<p>
Nakonec jsem se rozhodl pro <A href="http://www.movabletype.org/">Movable Type</A> (ve hře byla ještě <A href="http://www.pmachine.com/" target=_blank>pMachine</A>), což je zdarma script pro tvorbu weblogů. Oproti Genesis má několik výhod - především se administrace rychle natahuje do prohlížeče i přes mobil a navíc základní rozchození systému je během pár minut <EM>(poté co Lami obětavě strávil večer instalací, sám jsem ji nezvládl :) </EM>- tedy základní rozchození, pokud se spokojíte s dodávaným designem a pár funkcemi, které systém nabízí. </p>

<p>
<STRONG>Mtype mne uchvátilo svojí jednoduchostí</STRONG> právě do doby, než jsem se ujistil, že pokud chci něco více, mnoho toho pod kapotou už nenabízí. Luxus nabízený Genesis 2 i ve weblog edici to rozhodně není, ale na to, co pro Telekonom potřebuji, to zatím bohatě stačí. A ta rychlost na GPRS je velký klad. Na překreslení základních šablon si ale zatím netroufám...</p>

<p>
No a nakonec když jsem to všechno přes víkend rozchodil a upravil, spadla Ježibaba, ten server, na kterém to bylo instalováno. Naštěstí si to pak rozmyslela a naběhla, takže jsem všechno zprovoznil a <A href="http://www.telekonom.com/" target=_blank>anglický Telekonom</A> (jiné volné jméno mi nenapadlo) je oficiálně na své nové adrese. Pro česky čtoucí čtenáře nic zajímavého. Můj result: s free webhostingy jsou problémy, pokud je používám já. Co se může Zandlovi podělat, to se mu podělá - nevím proč, ale je to tak. To je i důvod, proč mi výrobci strkají svoje výrobky. Co v mých prackách přežije dva měsíce, v rukách normálního člověka zvládne i rozšířenou záruku :(((</p>

<p>
<STRONG>Doporučení:</STRONG> pokud se bojíte spamu na emailové adresy, které uvádíte na webu, použijte chytré překodování do entit pomocí <A href="http://www.dingbatway.com/goodies/mailcrypt/mailcryptor.php" target=_blank>MailCryptoru</A>.</p>

<p>
&#160;</p>