---
ID: 94
author: Patrick Zandl
layout: post
oldlink: 'https://www.marigold.cz/item/nekdo-u-ty-mobile-myslel-kdyz-vymyslel-stranky-o-gprs

  '
post_date: 2003-02-13 21:15:00
post_excerpt: ''
published: true
summary_points:
- GPRS pro T-Mobile nefungovalo s PCMCIA kartou před cestou do Cannes.
- T-Mobile web neobsahuje potřebné DNS adresy pro manuální nastavení GPRS.
- Autor nalezl DNS adresy pro Paegas na starším článku Mobil.cz.
- Autor zvažuje, zda neměl raději využít Eurotel v Cannes.
title: Někdo u Ty-Mobile myslel, když vymýšlel stránky o GPRS
---

<p>
Před sobotním odjezdem do Cannes jsem se rozhodl pořádně prověřit notebook, aby na něm chodily věci, které chodit mají a hlavně abych se přes francouzský Orange opravdu v pohodě dostal na internet via GPRS. Při té příležitosti jsem zjistil, že GPRS přes PCMCIA kartu mám rozchozené pouze přes Oskara, se kterýmžto si ve Francii datově nezaroamuji. I jal jsem se nastavovat GPRS pro Paegas, promiňte, Ty-Mobile. </p>

<p>
Nádherné to informační stránky o GPRS mají, protože když klikáte na <EM>Služby -&gt; Datové služby -&gt; GPRS</EM>, najdete zde sice cenník a fikaný program pro nastavení GPRS, jenže Nokia D211, moji oblíbenou vševjednompicmicu, ten program nepodporuje. A tak jsem si chtěl všechno nastavit ručně. Ehm. Jediné, co jsem našel, byla adresa APN profilu. Informaci, že vše ostatní dostanu přes DHCP, jsem si ještě pamatoval. Ale adresu DNS serveru už fakt ne - a v GPRS to není s DNS taková legrace, že byste si mohli nastavit jakékoliv DNS, to by nemuselo moc fungovat. Nakonec jsem na Mobil.cz našel starší článek a v něm DNS adresy ještě pro Paegas. Nu, za T-Mobile zmizela adresa DNS stejně, jako jiné věci (SMS za kačku, nebo z internetu zdarma). Přemýšlím, jak ten web kdo vymýšlel, když tak základní informace k němu není k nalezení...</p>

<p>
Doufám, že si v Cannes nebudu vyčítat, že jsem si nevzal Eurotel. </p>