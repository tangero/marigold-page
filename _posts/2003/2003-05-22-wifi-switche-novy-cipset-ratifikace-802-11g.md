---
ID: 304
title: >
  WiFi switche, nový čipset, ratifikace
  802.11g
author: Patrick Zandl
post_excerpt: ""
layout: post
oldlink: >
  https://www.marigold.cz/item/wifi-switche-novy-cipset-ratifikace-802-11g
published: true
post_date: 2003-05-22 07:49:00
---
<p>
Našel jsem <STRONG>výborný článek o WiFi switche</STRONG>, <EM>(safra, jak se to přechyluje, WiFi switchích? fuj, to asi ne)</EM> - na Network World Fusion. U nás se tato zařízení moc nevidí (resp zatím jsem je u nás vůbec neviděl). WiFi switch nabízí jak zabezpečení, tak například řízení zatížení a roaming, je to takové komplexní řešení pro WiFi ve firmě. Většinou je vybaveno prací na více kanálech a například Vivanco dělá i speciální fázové antény, jimiž signál může posílat do daleka. Článek je výborným a obsáhlým sumářem WiFi switche trhu, tedy přehledem výrobků i vlastností a způsobů použití. <A href="http://www.nwfusion.com/techinsider/2003/0519techinsidermain.html" target=_blank>Článek je zde</A>. </p>

<p>
<STRONG>Ratifikace 802.11g specifikace bude 12. června</STRONG> - tedy pokud se nic nepodělá. Prohlásila to firma Broadcom ve své tiskové zprávě. Snad to tak bude, bude to konec obav, že výrobky podporující G draft nebudou kompatibilní se schválenou verzí.</p>

<p>
Další výrobce <STRONG>WiFi čipsetu 802.11g</STRONG>&#160;je tu - firma Marvell, vyrábějící součástky a díly pro ostatní výrobce. Její čipset je především levný a výkoný. Tiskovou zprávu <A href="http://www.businesswire.com/cgi-bin/cb_headline.cgi?&amp;story_file=bw.052003/231405371&amp;directory=/google&amp;header_file=header.htm&amp;footer_file" target=_blank>najdete zde</A>. </p>
