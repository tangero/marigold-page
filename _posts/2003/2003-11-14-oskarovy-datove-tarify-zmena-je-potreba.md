---
ID: 669
title: 'Oskarovy datové tarify &#8211; změna je potřeba'
author: Patrick Zandl
post_excerpt: ""
layout: post
oldlink: >
  https://www.marigold.cz/item/oskarovy-datove-tarify-zmena-je-potreba
published: true
post_date: 2003-11-14 08:26:00
---
<p>
MobilMania publikovala včera <A href="http://www.mobilmania.cz/Bleskovky/F.asp?ARI=105766&amp;HID=1&amp;CAI=2097" target=_blank>krátký článeček</A> ("bleskovku") o tom, že se Oskar chystá změnit datové tarify. Krátkou větičku o tom prohlásil někdo z Oskara v Euru, bohužel nejsou známy žádné oficiální detaily. A tak malé zamyšlení.</p>

<p>
Vtipné jsou reakce lidí pod tou bleskovkou - lidi by chtěli mít jedno giga dat za nějakou "rozumnou cenu" - rozumná cena, aby to nebyl vánoční dárek zákazníkům, by byla někde kolem deseti tisíc, to by se pak Oskarovi rentovalo, ale kdopak do toho půjde. Zde je <A href="http://www.oskarmobil.cz/services/ceniky.php" target=_blank>Oskarův GPRS ceník.</A></p>

<p>
<STRONG>Oskar do datového paušálu jen tak nepůjde</STRONG>, netěšme se. Jeho síť je dimenzovaná na hlasové hovory, její kvalita pro GPRS je nižší než u T-Mobile neřkuli Eurotelu, ačkoliv to na první pohled není tak vidět. Na velkou zátěž to není. Čili Oskar bude muset přistoupit zřejmě k jediné změně a to ke změně struktury tarifu. GPRS Basic dneska totiž nabízí data sice bez měsíčního paušálu, zato za cenu skoro dvacetkrát vyšší, než GPRS Standard a dokonce i než Oskarta. Je pravda, že Standard vyžaduje paušál, ale zákaznící si stěžují a Oskar nemůže nevidět, že T-Mobile přesně z toho důvodu u základního GPRS nasadil rozumnou cenu za data, ačkoliv před tím propagoval přesně ten model, co Oskar - vysoká cena v základním tarifu, dvacetkrát nižší cena v tarifu rozšířeném, kde je paušální poplatek. </p>

<p>
Uživatelům to bránilo GPRS využívat. <STRONG>Málokdo se chce vázat na paušální poplatky</STRONG> a za ty drahé peníze základního tarifu nemělo smysl nic dělat - za přečtení jediného emailu byste zaplatili kolem dvoukoruny, stažení titulní stránky Marigolda by přišlo zhruba na 10 Kč, iDNES by stál dvojnásobek. To nejsou ceny, na které uživatelé slyší. </p>

<p>
<STRONG>Takže můj tip pro Oskara:</STRONG> v tarifu Basic nasadit stejné ceny, jako má GPRS Standard, ale bez měsíčního poplatku. A u Standardu dát minimálně 5 MB dat v rámci toho paušálu (jako má T-Mobile), lépe pak 10 MB, ať trumfujete. <EM>Samozřejmě jestli dáte data bez limitu za pětikilo, jste kabrňáci a čtenáři marigolda se vám jistě složí na flašku bohemky ;)</EM></p>
