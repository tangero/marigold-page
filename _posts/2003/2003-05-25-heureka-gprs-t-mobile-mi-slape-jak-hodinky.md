---
ID: 314
author: Patrick Zandl
layout: post
oldlink: 'https://www.marigold.cz/item/heureka-gprs-t-mobile-mi-slape-jak-hodinky

  '
post_date: 2003-05-25 09:50:00
post_excerpt: ''
published: true
summary_points:
- T-Mobile GPRS údajně zlepšilo funkčnost, což autor ověřil při výpadku UPC.
- Autor testoval GPRS v Praze, ale zajímá ho funkčnost u rodičů u Pardubic.
- Bořík odjel na Moravu psát business plán Cinetiku a má testovat GPRS.
- Autor doporučil Boříkovi aktivaci GPRS T-Mobile pro práci na dovolené.
title: Heureka &#8211; GPRS T-Mobile mi šlape jak hodinky
---

<p>
V týdnu jsem dostal email z T-Mobile, že GPRS, na které jsem si tu stěžoval, jim již funguje a že bych je tedy za to měl pochválit. Slíbil jsem si, že to vyzkouším při nejbližší příležitosti a netušil jsem, že hned v sobotu k tomu budu mít praktický důvod. Doma padla linka od UPC a skoro celou sobotu neběžela. A protože jsem psal knihu o WiFi a potřeboval jsem pár věcí ověřit, nezbylo mi, než nastartovat GPRS od T-Mobile a řádně ho zatížit. </p>

<p>
Nejdříve jsem se bál, že to bude tak otravně pomalé, jako minule, ale zdá se, že to opravdu vychytali a data se stahovala jedna báseň. Čili je to potěšitelné konstatování, na druhou stranu jsem seděl na pražském sídlišti a jsem zvědav, co to udělá v mé oblíbené GPRS lokalitě u rodičů ve vesničce kousek od Pardubic. Uvidíme přístě...</p>

<p>
Bořík odjel na dovolenou a ponechal mne v Cinetiku osudu. Nejdříve se tvářil, že dovolená bude u moře, pak ale nenašli žádné moře, kde bude dost teplo nebo ne moc teplo a jede někam na Moravu. Když jsem poznamenal, že tam kdysi taky bylo moře, tvářil se uraženě. Pak se ukázalo, že dovolenou zaplní psaním skorofinální verze business plánu Cinetiku pro vyskytnuvšího se zájemce o investici, čili dovolenkovat bude hlavně jeho žena a syn. Doporučil jsem mu, aby si nechal aktivovat GPRS u T-Mobile, kde jsou zatím data Business za paušál. Získal jsem si tím jistě nehynoucí přízeň jeho ženy - co by si chudák Bořík bez internetu na dovolené počal :) A já se alespoň dozvím z důvěryhodného zdroje, jak to GPRS T-Mobile funguje na Moravě...</p>