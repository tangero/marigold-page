---
ID: 184
author: Patrick Zandl
layout: post
oldlink: 'https://www.marigold.cz/item/czfree-net-si-zavinace-nevyzdvihnul-kdo-by-take-mel

  '
post_date: 2003-03-21 10:37:00
post_excerpt: ''
published: true
summary_points:
- 'Zavináč 2002: CzFree Net nevyzdvihnul cenu za Událost roku.'
- 'CzFree Net: Ocenění hnutí rovnosti je problematické kvůli předání ceny.'
- 'LinuxExpo: CzFree Net měl stánek s Ronjou, ale slabým signálem.'
- 'Stánek CellNetu: Distributor Nokie neměl s Nokií nic společného.'
title: CzFree Net si Zavináče nevyzdvihnul. Kdo by také měl?
---

<p>
Včerejší předávání cen Zavináče 2002 mělo dva nepřítomné oceněné - kromě Petra Vochozky (pracovně v zahraničí) si ocenění za Událost roku 2002 nevyzdvihnul ani CzFree Net. Na jednu stranu to bylo škoda, nikdo z přítomných se nedozvěděl, o co vlastně jde. Na stranu druhou to bylo logické - kdo je vlastně CzFree Net? Měl si ocenění vyzdvihnout Zdeněk Deu Janda, iniciátor CzFree? Nebo někdo jiný? Měl někdo ve sdružení rovných říct, že on je První mezi rovnými? Nebo mohl vstát kdokoliv, prohlásit že se svým node je vlastně také CzFree a převzít cenu? Těžko říci - ocenit hnutí, které samo aklamuje rovnost, je problematické, protože cenu vlastně není komu předat. </p>

<p>
<FONT face=Times>Byl jsem včera rovněž na pár chvil na LinuxExpo. Kromě toho, že mi unikl smysl akce jsem se alespoň podíval na stánek CzFree Netu - byla tam vidět Ronja od AlphaWave a byl tam přípojný bod, bohužel v přednáškovém sále přes chodbu už signál nebyl. Hezká aktivita, ale spíš by to chtělo něco dojednat na Invex, LinuxExpo je přeci jen dost mrtvé. Také schladím jednu horkou hlavu z diskusního fóra na CzFreeNetu - někdo se tam radoval, že CzFree mělo větší stánek, než Nokia. Aby v tom nebyl spatřován přehnaný symbol, upřesním, že stánek patřil CellNetu, distributorovi (jednomu z mnoha) firmy Nokia - a Nokia sama tu nevystavovala. Neměla proč. </FONT></p>

<p>
Takže ještě jednou gratuluji. <STRONG>Událost roku po zásluze pro CzFree Net</STRONG>.&#160;A otázka je, co s tou cenou...</p>