---
ID: 767
author: Patrick Zandl
layout: post
oldlink: 'https://www.marigold.cz/item/drobky-rss-pro-ms-smartphone-vylepseni-anten-u-apcka-dolarovy-edge-upgrade-atd

  '
post_date: 2003-12-30 10:44:00
post_excerpt: ''
published: true
summary_points:
- Smartphone RSS je čtečka RSS zdarma pro MS Smartphone 2003 telefony.
- Parabolický štít vylepšuje antény access pointu a zvyšuje jejich sektorovost.
- EDGE upgrade z GSM/GPRS stojí operátory typicky 1-2 dolary na osobu.
- České noviny připomínají tištěnou kategorii českých weblogů s obsahem z internetu.
title: 'Drobky: RSS pro MS Smartphone, vylepšení antén u&nbsp;APčka, dolarový EDGE
  upgrade atd&#8230;'
---

<p>
Vstával jsem trochu později, přeci jen jsem včera nad počítačem seděl hluboko do noci. A přináším takřka obvyklou směsici internetových drobností, které mne po ránu (no, už je skoro jedenáct, já vím) zaujaly:</p>

<p>
<STRONG>Smartphone RSS</STRONG>&#160;je čtečka RSS pro MS Smartphone 2003 telefony. Je zadarmo a ačkoliv na MS Mobiles varují, že nefunguje se všemi RSS, je to lepší než nic. Zdroj: <A href="http://msmobiles.com/news.php/1890.html" target=_blank>MSMobiles</A> (i download).</p>

<p>
Chcete <STRONG>vylepšit antény svého access pointu</STRONG>? Zajímavý návod přináší M. Erskin na <A href="http://osiris.urbanna.net/antenna_designs/projects/template/" target=_blank>svém webu</A>. Jde o přístavbu parabolického štítu kolem normální 2dBi antény APčka, která antény udělá trochu více sektorovými. </p>

<p>
Na britském serveru 3G mne zaujala v <A href="http://www.3g.co.uk/PR/Dec2003/6203.htm" target=_blank>jednom článku</A> věta: <STRONG>Operators reported that the cost to upgrade from GSM/GPRS to EDGE is typically about $1-$2 per person in their licensed area.</STRONG> To jsem zvědav, kdy se k tomu dohrabeme u nás. Vsázím na Eurotel. Zajímavé je, že EDGE podporuje už 57 operátorů.</p>

<p>
Slušné <A href="http://www.sweb.cz/bruselteam/" target=_blank>internetové rádio</A> dělané jedním čechem z Bruselu. Napíšete si, co má hrát a on to zahraje :) A hraje to moc hezky!</p>

<p>
Na americkém webu <A href="http://www.computerworld.com/printthis/2003/0,4814,88487,00.html" target=_blank>Computerworldu</A> najdete <STRONG>článek o chytrých anténách</STRONG> pro zvýšení dosahu WiFi. Nepřináší zásadní objevy, ale jako úvod není špatný!</p>

<p>
Můj včerejší odkaz na Michalovo web2rss přivedl Adama Javůrka na Kyberšmoku <STRONG>k úvaze, zda České noviny čeká zrušení:</STRONG> <A href="http://blog.vozovna.cz/2003-12.html#291139" target=_blank>Ceskenoviny.cz mají RSS kanál. Další důvod, proč je zrušit</A>. Nad tímtéž se zamýšlí o chvíli později Sova v síti <A href="http://www.sovavsiti.cz/weblog/2003/12/29.html#bp20031229_web2rss">České noviny mají RSS a co z toho plyne</A>. České noviny mají problém s tím, že ČTK zde zadarmo publikuje to, co jiným draze prodává, už odedávna. Chvíli pomáhal trik zvaný Neris, nejvíc ale pomáhá to, že bez ČTK by ve většině novin byla možná tak tiráž. Ačkoliv ta úvaha je zcela jistě legitimní: nevyjde levněji najmout někoho, kdo bude přepisovat zprávy z Českých novin tak, aby to nebylo poznat? A nebylo by pro čtenáře mnohem lepší, kdyby ty zprávy někdo vzal jen jako inspiraci a šel po nich, prověřil je, sehnal další detaily atd? Promiňte mi ten názor, ale <STRONG>české noviny mi většinou připomínají&#160;tištěnou kategorii&#160;českých weblogů</STRONG>: od klávesnice se napíše článek jen z toho, co se posbírá na netu a za tiskové zprávy. A takové dílo České noviny neohrožují...</p>