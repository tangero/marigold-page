---
ID: 749
author: Patrick Zandl
layout: post
oldlink: 'https://www.marigold.cz/item/d-link-k-nam-zacina-dodavat-hotspot-to-go

  '
post_date: 2003-12-18 11:13:00
post_excerpt: ''
published: true
summary_points:
- D-Link HotSpot to go řešení umožňuje menším firmám zpoplatněné WiFi připojení.
- DSA-3100 brána zajišťuje přihlašovací stránku, řízení šířky pásma a účtování času.
- Kompletní balík HotSpot to go stojí přes 28 000 Kč, samotná brána 19 000 Kč.
- D-Link HotSpot je zajímavá varianta pro zpoplatněné WiFi v kavárnách.
title: "D-Link k nám začíná dodávat „HotSpot to go“"
---

<p>
Včera jsem od D-Linku dostal tiskovou zprávu oznamující, že jejich řešení nazvané <STRONG>HotSpot to go </STRONG>se začíná prodávat a dodávat i u nás. Toto řešení je vlastně takovým ideálním řešením pro menší firmy, které chtějí poskytovat připojení k internetu skrze WiFi a chtějí za něj účtovat (pokud by nepotřebovali účtovat, stačí jim normální přístupový bod za zlomek ceny). </p>

<p>
<IMG height=75 alt="D-Link dsa-3100" src="/wp-content/uploads/dsa-3100.jpg" width=200 align=right border=1>Srdcem HotSpotu je <STRONG>DSA-3100</STRONG> - zabezpečená internetová brána (Secured Internet Gateway), která se přes kabel zakončený konektorem RJ-45 Kabel připojí&#160;k internetu&#160;(např do ADSL modemu), jakož i na&#160;access point (dodávaný je&#160;DWL-700AP). Navrch dostanete deset karet typu Wireless CardBus DWL-610.</p>

<p>
Secured Internet Gateway poskytuje speciální přihlašovací stránku k samostatnému přihlášení pro každého uživatele služby HotSpot. Díky funkci&#160;trafic shaping&#160;můžete každému hostovi cíleně přidělit a řídit vlastní šířku pásma. Účtování jednotek probíhá podle doby připojení on-line. Zájemce si u poskytovatele zakoupí určitou délku surfování, brána přidělí tento časový úsek uživateli a zašle mu automatické hlášení, jakmile jeho délka on-line připojení vyprší. </p>

<p>
<STRONG>Nyní k cenám:</STRONG> balík obsahující deset klientských karet, apčko a bránu vyjde mírně přes&#160;28 000&#160;Kč (860&#8364;), samotná brána bez přístupového bodu a bez karet vyjde na zhruba 19 000 Kč (585 &#8364;). Ceny jsem našel v německém D-Linku, u nás ještě nikdo koncovou cenu na internetu zřejmě nevydal.</p>

<p>
Co dodat: pokud si chcete dát do své kavárny nějaký hotspot a chcete připojení účtovat, je hotspot od D-Linku zajímavá varianta. Účtování za čas je v případě kaváren asi běžnější, než účtování za data, může to být ale omezení. Na inteligentnější a levnější řešení jsem ale zatím u nás nenarazil - tedy, pokud si ho nechcete sami naprogramovat...&#160;&#160;</p>