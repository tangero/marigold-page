---
ID: 177
title: 'O válce v&nbsp;Iráku se nejdříve dozvědí řidiči&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/o-valce-v-iraku-se-nejdrive-dozvedi-ridici
published: true
post_date: 2003-03-20 08:46:00
---
<p>
MaLer upozornil na zajímavý článek na SpaceDaily: <A href="http://www.spacedaily.com/2003/030318154133.7p1uva5u.html" target=_blank>Iraq war could send German cars in wrong direction: club</A>. Článek je v podstatě o tom, že USA velmi pravděpodobně během války s Irákem zase <STRONG>zvýší náhodnou odchylku zabudovanou do civilních GPSek</STRONG>, takže navigační systémy především v autech budou mít problémy. Odchylka může dělat rozdíly cca 200 metrů od skutečné polohy, takže navigační systémy si mohou splést, po jaké ulici jedete. Německý autoklub proto vydal varování pro řidiče, aby se nyní na navigační systémy tolik nespoléhaly. </p>

<p>
U nás vám to může být jedno - navigačních systémů do aut s mapou ČR je málo a drahých, do Oktáva mi ho nabízeli za 70 kKč. Koupil jsem si "ruskou" verzi - mapu Prahy do auta za dvě stovky a tam mi může být odchylka od amerického GPS ukradená, navíc to ani tak neláká zloděje. </p>

<p>
Přesto je tato zpráva významná - Evropská unie si totiž znovu uvědomuje, jaký význam pro její průmysl a obyvatele GPS ovládané Amerikou má. A projekt vlastního satelitního naváděcího systému Galileo má zase významný argument z praxe, proč by se za něj šest miliard euro mělo vynaložit. </p>
