---
ID: 89
author: Patrick Zandl
layout: post
oldlink: 'https://www.marigold.cz/item/test-d-link-pcmcia-s-802-11g-navod-na-wifi-sektorovku

  '
post_date: 2003-02-12 08:23:00
post_excerpt: ''
published: true
summary_points:
- D-Link AirPlus Xtreme G recenze PCMCIA karty je dostupná na 802.11 Planet.
- WiFiOnline nabízí český návod na stavbu 10 dBi sektorové antény.
- Mobil.cz publikoval přehled hodinek s pagingem od Microsoftu.
- Hodinky s pagingem stahují informace jako počasí a dopravní zprávy.
title: Test D-Link PCMCIA s&nbsp;802.11g, návod na WiFi sektorovku
---

<p>
Zatímco recenzí Géčkových APček a routerů je již poměrně požehnaně, recenzi PCMCIA karty pracující podle 802.11g je jako šafránu. Respektive jsem našel první pořádnou. A to na výrobek s fantastickým jménem <STRONG>D-Link AirPlus Xtreme G High-Speed 2.4 GHz Wireless CardBus Adapter</STRONG>. To zase někdo v marketingu myslel hlavou... Recenzi najdete <A href="http://www.80211-planet.com/reviews/CD/article.php/1582351" target=_blank>zde na 802.11 Planet</A>.</p>

<p>
Na WiFiOnline <A href="http://www.elity.cz/wifi/wifionline/view.php?cisloclanku=2003021201" target=_blank>najdete český návod </A>na <STRONG>stavbu sektorové antény o zisku 10 dBi. Je česky</STRONG>, proto ho uvádím, anglických a jiných návodů na podobné antény je dost - ale tady máte autora na dosah ruky a můžete se ho ptát. Jen varuji před přílišným optimismem - bez přesné výroby se na těch 10 dBi nedostanete, ale za tu cenu by i pětina byla hezká a mohla hravě dostačovat. </p>

<p>
Na <A href="http://www.mobil.cz/mobilni_komunikace/mobilni_technologie/hodinkybillagatese030217.html" target=_blank>Mobil.cz najdete</A> super <STRONG>přehled hodinek vybavených pagingem podle Microsoftu</STRONG>. Přiznám se, že se mi ten koncept hodně líbí a chlapci z Multitonu by mohli do něčeho takového šlápnout. Jen mne trochu leká, jestli se náhodou ta třetí značka hodinek nečte Šunto - to by trochu vrhalo stín na lesk této značky... O co jde? Hodinky přes paging (něco jako RDS na rádiu) stahují různé informace. Bohužel ne vaše emaily, ale spíše takové praktičnosti jako počasí <EM>(to když sedíte v klimatizovaném kanclu s kouřovými skly, potřebujete, protože jinak to nezjistíte, my dělníci v kolbence prostě natáhneme ruku pod díru ve střeše...)</EM> nebo dopravní informace <EM>(ty vám pro prahu řeknu z hlavy, Argentinská stupeň 4, Barandovský most bouračka v levém jízdním pruhu).</EM> Ale takové zprávy, kdyby na to šly v češtině, by byly také fajn...</p>