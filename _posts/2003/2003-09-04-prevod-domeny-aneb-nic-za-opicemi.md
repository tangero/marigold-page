---
ID: 477
author: Patrick Zandl
layout: post
oldlink: 'https://www.marigold.cz/item/prevod-domeny-aneb-nic-za-opicemi

  '
post_date: 2003-09-04 08:25:00
post_excerpt: ''
published: true
summary_points:
- Doména grimoar.cz byla převedena z autora na původního kamaráda.
- Překvapením byl proces generování formuláře pro ověření převodu domény.
- Formulář se negeneroval přímo, ale posílal se e-mailem.
- Autor nechápe zastaralé e-mailové rozhraní NICu pro správu domén.
title: "Převod domény aneb NIC za opicemi?"
---

<p>
Včera jsem převáděl jednu doménu. Ne snad, že bych byl doménový vexklák, ale kdysi jeden kamarád registroval doménu <A href="http://www.grimoar.cz/" target=_blank>grimoar.cz</A> na mne a nyní jsme se dohodli, že ji na něj převedu, abych ji už neměl na krku. </p>

<p>
Nastudovali jsme postup při převodu. Fakt, že potřebuji ověření podpisů u notáře mne zase tak nepřekvapil, trocha bezpečí musí být. Více mne překvapil způsob vygenerování ověřovaného formuláře. Přišel jsem na web NICu, vyplnil jsem údaje, odeslal a čučel jsem na obrazovku se čtyřmi slovy. To je ten formulář, co mám ověřit? Není nějaký stručný?</p>

<p>
Po chvíli bádání mi přišlo vrátit se na původní formulář a přečíst si poslední řádek (kvuli kterému jsem musel odrolovat, takže jsem si ho původně nevšiml). Ten mne informoval, že vygenerovanou obrazovku mám odeslat emailem. Udělal jsem to, za deset minut mi přišel emailem formulář, ten jsem podepsal a ověřil a snad se všechno i převede. </p>

<p>
<STRONG>Co nechápu, je to email rozhraní.</STRONG> Kdyby to byla alternativa pro systémové adminy, chápu to. Že jde o jedinou formu v době webových aplikací a formulářů, mi nějak do hlavy nejde. Pokud je v doméně .cz registrováno přes 140 000 domén, při ročním udržovacím poplatku téměř 900 Kč je to už dost peněz na to, aby se od roku 1996 to rozhraní mohlo trochu vylepšit. Nebo to <STRONG>má nějaký mystický důvod</STRONG>, který jsem nepochopil? To NICu nestojí za to vylepšit rozhraní natolik, aby se všechny potřebné dokumenty generovaly co nejsnáze pro zákazníka? Ach jo...<BR></p>