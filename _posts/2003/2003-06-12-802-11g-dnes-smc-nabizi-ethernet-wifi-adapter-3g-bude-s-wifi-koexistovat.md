---
ID: 359
author: Patrick Zandl
layout: post
oldlink: 'https://www.marigold.cz/item/802-11g-dnes-smc-nabizi-ethernet-wifi-adapter-3g-bude-s-wifi-koexistovat

  '
post_date: 2003-06-12 08:38:00
post_excerpt: ''
published: true
summary_points:
- g standard s rychlostí 54 Mb/s v pásmu 2,4 GHz má být schválen IEEE.
- SMC představilo bezdrátový ethernet adaptér SMC2671W pro připojení zařízení do WiFi.
- ABI analyzuje možné soužití 3G a WiFi sítí, které považuje za reálné.
- WiFi ukázalo na nereálnost masového používání 3G dat, dle autora textu.
title: 802.11g dnes! SMC nabízí ethernet WiFi adaptér. 3G bude s&nbsp;WiFi koexistovat
---

<p>
Draft návrhu standardu 802.11g pro rychlosti 54 Mb/s v pásmu 2,4 GHz by měl dneska projít u standardizátoria IEEE. Společnosti reagovaly prohlášením, že v návaznosti na to vydají finální updaty pro svoje G zařízení tak, aby přesně splňovaly standard. </p>

<p>
<STRONG>SMC následovalo krok Linksysu</STRONG> a představilo svůj <STRONG>bezdrátový ethernet adaptér SMC2671W</STRONG>, ovšem pouze na 2,4 GHz standardu. K čemu takový adaptér? K tomu, abyste byli schopni každé zařízení s ethernet konektorem připojit do WiFi sítě. Například i síťovou tiskárnu... Cena 99 USD, web administrace. Podrobnosti: <A href="http://www.smallnetbuilder.com/News_story_230.php" target=_blank>SmartNetBuilder</A>.</p>

<p>
Na 3G Newsroomu vyšel zajímavý <STRONG>článek zabývající se spolunažíváním 3G a WiFi</STRONG>: <A href="http://www.3gnewsroom.com/3g_news/jun_03/news_3473.shtml" target=_blank>Wi-Fi and 3G Can Coexist, Bring More Consumers into the Mobile World, Says ABI</A>. Autorem je analytická skupina ABI a ta soudí, že spolužití je možné a průmysl se tak dostává do další vlny kmitu - zatímco předevčírem bylo 3G vítěz a včera byl vítěz WiFi, nyní je připouštěna koexistence těchto přístupových metod pro internet. I já si myslím, že 3G bude s WiFi koexistovat, stejně tak, jako si myslím, že WiFi ukazuje na nahotu představ, že lidé budou hromadně používat 3G data. V tomto ohledu opravdu WiFi uřízlo pod 3G větev, jenže větev pomyslnou, existující jen v business plánech a ne v realitě. </p>