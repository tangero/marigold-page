---
ID: 84
author: Patrick Zandl
layout: post
oldlink: 'https://www.marigold.cz/item/i-doma-se-schyluje-ke-kloudne-wifi-siti

  '
post_date: 2003-02-10 08:39:00
post_excerpt: ''
published: true
summary_points:
- WiFi rozšíření do okolí brání nutnost montáže antény na správnou stranu domu.
- Ethernet kabeláž přes byt komplikuje instalaci venkovní antény a zprovoznění WiFi.
- Montáž antény z venku vyžaduje vystěhování pokoje a zpřístupnění okna.
- Autor WiFi síť s externí anténou zatím nezprovoznil kvůli komplikacím s instalací.
title: I doma se schyluje ke kloudné WiFi síti
---

<p>
Nevěřili byste, kolik výmluv je možné najít pro zprovoznění vlastní WiFi sítě. Poznal jsem to na sobě. Pravda, po bytě jsem měl WiFi pokrytí solidní, ale rozhodl jsem se trochu rozšířit svoji sousedskou síť a zapojit do netu i lidi z protějších domů. Na CzFree zatím nevidím, takže není přes koho se připojit do této sítě a být IN. Tak alespoň vyzkoušet, co WiFi řeknou ostatní na sídlišti Luka. </p>

<p>
Pro zprovoznění WiFi outdoor ovšem je potřeba namontovat anténu na správnou stranu domu - ne na balkon směřující do polí, ale na stranu opačnou. To ovšem obnášelo natáhnout přes celý byt ethernet, abych nemusel zbytečně natahovat anténní kabel. A ethernet jsem doma tahal naposledy před sedmi lety. Podle toho to všechno vypadalo, samotného mne překvapilo, že jsem ho nerozváděl po zvonkových drátech. Nu, nakonec se podařilo všechno nakrimpovat, natahat kabeláž, ještě ji někdy budu muset zalištovat, nebo mne lepší polovička zatluče do země. Také jsem zakoupil hezkou sektorovou anténu. Jenže problém: jak ji přidělat z venku do zdi? Problém jsem uchopil globálně - v pokoji, na jehož zdi jsem anténu naplánoval, je spousta věcí a ty bude třeba vystěhovat, zpřístupnit pořádně okno a teprve pak bude možné přivrtat ven držáky a přidělat anténu. Chápete to dobře. WiFi jsem zase na externí anténu nezprovoznil :)</p>