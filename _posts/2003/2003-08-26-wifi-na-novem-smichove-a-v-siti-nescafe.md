---
ID: 458
author: Patrick Zandl
layout: post
oldlink: 'https://www.marigold.cz/item/wifi-na-novem-smichove-a-v-siti-nescafe

  '
post_date: 2003-08-26 17:06:00
post_excerpt: ''
published: true
summary_points:
- Nový Smíchov nabízí WiFi připojení od Českého Telecomu v Nescafé kavárně.
- WiFi funguje zdarma, ačkoli pokladní o spuštění služby nevěděla.
- Český Telecom provozuje dva access pointy na kanálech 7 a 14.
- Nescafé kavárny jsou vybaveny WiFi, což autor považuje za pozitivní krok.
title: "WiFi na Novém Smíchově a v síti Nescafé"
---

<p>
Před chvílí jsem dorazil <STRONG>na Nový Smíchov</STRONG>, takové to nákupní centrum v Praze. A šel jsem si dát do Nescafé ledovou kávu, svoji oblíbenou pochoutku. Chtěl jsem na chvíli posedět, počíst si časopis, relaxovat. Když jsem platil, všiml jsem si prospektu Českého Telecomu "Připojte se, je to snadné" - a zjistil jsem, že inzerují WiFi připojení. I zeptal jsem se pokladní, zda to již funguje. Odvětila, že nikoliv, ale že to chystají brzy. Škoda, řekl jsem si. </p>

<p>
Pak jsem si sedl ke stolku, vedle mne seděl nějaký cizinec s notebookem a já jsem viděl, že karta WiFi, kterou má v PCMCIA slotu bliká jako v režimu conected ne v režimu search. Přeptal jsem se a potvrdil mi, že tu má WiFi. Doběhl jsem si do auta pro notebook a kartu a opravu, jsou tu dva access pointy na kanálu 7 a 14, oba provozuje Český Telecom. Dokonce ani nechtěly registraci (nebo mne už poznaly a rezignovaly :).</p>

<p>
Na webu ČTc jsem našel skoro <A href="http://www.telecom.cz/wifi/" target=_blank>dva měsíce starou zprávu</A>, která doplňovala zprávu o zavedení WiFi do KFC - skutečně coffeshopy Nescafé (je jich pět) jsou vybaveny WiFi přístupem od Českého Telecomu. Zatím zdarma. </p>

<p>
A tak tu sedím, čtu si webíky, piju kafe a po dlouhé době si říkám, že Český Telecom zase jednou prozřel a dělá službu, kterou bych chtěl používat. Doufám, že mne to s publikací ceníku nepřejde. Dokonce jsem se před chvílí i zaregistroval, přidělilo mi to nějaké zoufale vygenerované heslo a login, který si nemám šanci zapamatovat. </p>

<p>
K těm <STRONG>Nescafé podničkům</STRONG> - je to dobrý nápad, něco jako český Starbucks, dá se tu příjemně posedět, ačkoliv na Smíchově už mi přijde, že tu někdy je málo místa. A dá se tu na chvíli pustit i notebook. Pro WiFi ideální. Škoda, že je to jen v Praze.</p>