---
ID: 514
author: Patrick Zandl
layout: post
oldlink: 'https://www.marigold.cz/item/upc-se-rozhodlo-dat-telekomackemu-adsl-sanci

  '
post_date: 2003-09-19 09:18:00
post_excerpt: ''
published: true
summary_points:
- UPC Mistral zaznamenal třídenní výpadek internetu v různých lokalitách.
- Zákazníci UPC nebyli o výpadku a jeho příčinách informováni.
- UPC navyšuje downstream a snižuje upstream, což nemusí vyhovovat všem.
- Infolinka UPC potvrdila výpadek a pracuje na jeho odstranění.
title: UPC se rozhodlo dát telekomáckému ADSL šanci
---

<p>
Variace Českého Telecomu na širokopásmovou službu ADSL zatím stále vypadá na pokus o vtip a nepochybně proto se společnost UPC rozhodla snahu Telecomu podpořit a dát jeho ADSL šanci. Asi tak jsem si vyložil zatím třídenní výpadek Mistralu u nás doma (Praha 13, Stodůlky). Nejdříve to vypadalo, že výpadek je jen u nás v domě, původně jsem dokonce&#160;podezříval kočky, že mi vyškubly chatrně držící anténní kabel u modemu. Jenže zprávy o výpadcích se v diskusním foru Mistrálu množí (Budějovická atd). O tom, <STRONG>že by UPC nějak zákazníky informovalo, si bohužel můžu nechat jen zdát</STRONG>, ačkoliv nějaký hromadný email na téma <EM>"plánovaný upgrade sítě" </EM>bych uvítal více, než poštovní obálku s nějakou úžasnou UPC soutěží. Samozřejmě, mohu volat na infolinku, předevčírem jsem to zkoušel. Po deseti minutách volání z mobilu jsem se stále neprobojoval na operátora a tak jsem zavěsil, nešlo o zelenou linku a ze zkušenosti vím, že na infolince UPC není půlhodina mírou. </p>

<p>
A tak jen tu a tam zaslechu ševel zpráv, že snad UPC zvyšuje kapacitu, v mém případě z 320 Kb/s na 380 Kb/s a že se jim to nějak rozhasilo více, než bylo žádoucí. Pro mne to obnáší to, že internet (i TV) naběhně až večer. UPC evidentně výpadek maskuje a doufá, že si toho lidi moc nevšimnou, protože z práce přijdou večer. A co my, co jsme chtěli pracovat doma? </p>

<p>
A ještě na závěr přidám pozorování několika lidí, jak UPC navyšuje kapacitu: přidává na downstreamu a to co přidá, ubere na upstreamu. Takže linka 128/96 Kb/s je najednou &#160;190/64 Kb/s. Nu, většině uživatelů by to snad mělo vyhovovat. Uvidíme, jak to celé dopadne... už aby to zprovoznili.</p>

PS: Poslední info z infolinky (kam se dovolala Dita): víme o výpadku, na jeho zprovoznění se pracuje, nic jiného se nedá říci. Super info, děkujeme :))