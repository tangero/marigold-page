---
ID: 109
author: Patrick Zandl
layout: post
oldlink: 'https://www.marigold.cz/item/siemens-o-bezproblemovem-roamingu-mezi-wifi-a-gprs-bezdraty-od-radiokomunikaci

  '
post_date: 2003-02-22 10:06:00
post_excerpt: ''
published: true
summary_points:
- Siemens předváděl bezproblémový roaming mezi WiFi a GPRS, ale výroba je nejistá.
- Software by mohl řešit přepínání mezi WiFi a GPRS sítěmi automaticky.
- České Radiokomunikace nabízí bezdrátové připojení Bluetone na Breeznetu.
- Mikrovlnka se dá využít k nečekaným experimentům, například s žárovkou.
title: "Siemens o bezproblémovém roamingu mezi WiFi a GPRS, bezdráty od Radiokomunikací"
---

<p>
V Cannes ukazoval <STRONG>Siemens bezproblémový (seamless tomu říkají) roaming mezi WiFi a GPRS</STRONG>. Předváděli to na té hezké lodičce, co kotvila v zálivu a viděl to z nás všech jen Honza. A ten tvrdí, že to sice fungovalo, jenže to Siemens zatím není schopen vyrobit. A jak se to používá? Jednoduše: surfujete na WiFi a v okamžiku, kdy se dostanete mimo jeho pokrytí, přejdete ihned do GPRS dat a ani nepřerušíte surfování. Správná obchodní otázka zní, zda to lidí budou chtít - přechodem z WiFi na GPRS také přejdete asi na stonásobnou cenu. A o tom bych se třeba já radši dozvěděl dříve, než z měsíčního vyúčtování. Navíc nás s Honzou napadá, zda by se to <STRONG>nedalo řešit celé čistě softwarově</STRONG> - klientík by hlídal, kdy spadne WiFi připojení a ihned sestavil GPRS připojení. Ostatně, pokud máte Nokia D211 PCMCIA kartu (na které to ostatně Siemens předváděl), tak vám to podobně funguje, jen musíte přepnout aplikaci a dvakrát odkliknout OK...</p>

<p>
Na Mobil.cz vyšel recenzní článeček věnovaný <STRONG>nabídce bezdrátového připojení Bluetone od Českých Radiokomunikací</STRONG>. Celé je to v levnější variantě řešené na Breeznetu a ne na WiFi. Článek psal Petr Pavlík, takže je to technicky dobře informativní <A href="http://www.mobil.cz/mobilni_komunikace/wifi/bluetone030221.html" target=_blank>a článek najdete zde</A>. Osobně mi to přijde atraktivní spíše jen tam, kde jiná&#160; varianta není (samozřejmě kromě naprosto neatraktivního Českého Telecomu).</p>

<p>
Na závěr <A href="http://margo.student.utwente.nl/el/microwave/" target=_blank>bonusový link</A> mimo WiFi oblast, ale pro hračičky<EM> (děkuji Hynkovi za tip): </EM><STRONG>co všechno se dá dělat s mikrovlnkou</STRONG> <EM>(když přítelkyně/manželka/matka není doma)</EM> - například se žárovkou nebo CDčkem. Vhodné pro filmaře fantasy, když chtějí natočit výborný fireball :)</p>