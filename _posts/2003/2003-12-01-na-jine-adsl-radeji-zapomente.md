---
ID: 708
author: Patrick Zandl
layout: post
oldlink: 'https://www.marigold.cz/item/na-jine-adsl-radeji-zapomente

  '
post_date: 2003-12-01 09:26:00
post_excerpt: ''
published: true
summary_points:
- ČTÚ studie o cenách ADSL budí rozpaky kvůli metodologickým chybám.
- Sova kritizuje studii ČTÚ za míchání limitovaných a nelimitovaných variant ADSL.
- ČTÚ nemůže kritizovat ADSL, protože by přiznalo vlastní nečinnost v minulosti.
- Firmy se snaží obejít ADSL Telecomu instalací vlastních DSLAMů.
title: "Na jiné ADSL raději zapomeňte…?"
---

<p>
V pátek vydané <STRONG>materiály ČTÚ věnované ADSL</STRONG> dnes plní většinu serverů. Nejdále je na tom samozřejmě Jiří Peterka na Lupě, jehož názor asi nejlépe shrnuje nadpis prvního článku <A href="http://www.lupa.cz/clanek.php3?show=3127" target=_blank>Na jiné ADSL raději zapomeňte</A>. </p>

<p>
Studie ČTÚ věnovaná porovnání cen za ADSL ve světě a u nás&#160;budí rozpaky, dlužno říci, že oprávněné. Viz Peterkovo <A href="http://www.lupa.cz/clanek.php3?show=3126" target=_blank>Cenové srovnání ČTÚ: jsme na průměru?</A>&#160;nebo Miloslav Sova na Živě <A href="http://www.zive.cz/h/Uzivatel/Ar.asp?ARI=113875&amp;CAI=2114">Kde udělal ČTÚ v analýze ADSL chybu?</A>&#160;<STRONG>Cituji tři Sovovy argumenty</STRONG>:</p>

<OL>
<LI>Studie se zabývá pouze cenami služeb ČTc s objemovými limity a nezabývá se jeho službami bez limitu. Pokud by tedy ČTÚ provádělo stejné srovnání podle nových cen Českého Telecomu ( kde došlo k výraznému zlevnění bezlimitních variant), ve srovnání by se to vůbec neprojevilo (ani nemohlo). Naopak, kdyby si Telecom účtoval třeba milion měsíčně, závěr studie by nutně musel být stejný. </LI>
<LI>Tam, kde se v nabídce zahraničního operátora nevyskytovala varianta s limitem, použil variantu bez limitu. Za žádných okolností však nelze míchat limitované a nelimitované varianty, už tento prohřešek sám o sobě znehodnocuje celou studii. </LI>
<LI>Studie dochází k závěru, ze ceny služeb ČTc s objemovými limity jsou na průměru se zahraničím. I kdyby tomu tak bylo, neopravňuje to ČTÚ k tomu, aby prohlásilo, že všechny ceny ADSL od ČTc jsou na evropském průměru (když nevzalo do úvahu ceny neomezených služeb). </LI></OL>
<p>
<STRONG>Otázka ale také je, co jste (jsme)&#160;od ČTÚ čekali.</STRONG> Že najednou po roce propírání ADSL a Telecomu bouchne někdo v ČTÚ pěstí do stolu a hlasem mocným zakřičí <EM>Berdáre, Berdáre, takhle tedy ne, zítra slevníš, nebo potáhneš prodávat IQčka do Slušovic!?</EM> ČTÚ dost těžko mohlo přijít s něčím zásadně kritickým, už proto, že by si tím samo muselo pomazat hlavu a kajícně doznat, že ani v případě ADSL neprojevilo nějakou přesvědčivou rozhodnost a akceschopnost.&#160;ČTÚ především mělo už kdysi dávno definovat jasné podmínky, za nichž by&#160;rádo vidělo ADSL na českém trhu, jednat se mohlo od roku 2000, kdy bylo jasné, že Telecom&#160;ADSL pořizuje. Dneska už logicky je všechno ve vleku toho, že Telecom vždy může svým svůdným cvachovským úsměvem zaševelit, že tohle jeho technologie a řešení neumožňuje. </p>

<p>
Ale snad tak zle nebude. Některé firmy se rozhodly čekání na technologicky&#160;únosnou podobu ADSL vzdát a mezi tím vším se dohadují s Telecomem o namontování vlastních DSLAMů a přípojek na vybrané ústředny. &#160;Dokonce "se říká" (to je hezký novinářský eufemismus), že velké teleco firmy, které nabídly ADSL bez limitu, to dělají z toho důvodu, že najaře suše zákazníky přehodí z ADSL Českého Telecomu na vlastní řešení. Pokud budou mít vlastní DSLAM na ústředně, už by v tom nebyl velký problém. </p>

<p>
Počítat s tím, že Telecom v dohledné době ze své parodie na ADSL udělá obecně&#160;použitelnou službu, bych zatím označil za přehnaný optimismus. Minimálně do té doby, než mu na té službě budou překážet zákazníci...</p>