---
ID: 558
author: Patrick Zandl
layout: post
oldlink: 'https://www.marigold.cz/item/invex-2003-wifi-life-pavilon

  '
post_date: 2003-10-06 10:06:00
post_excerpt: ''
published: true
summary_points:
- Invex nabízí zdarma WiFi v pavilonu WiFi Life s ochotným personálem.
- WiFi Life pavilon představuje firmy IDG, VanCoNet, WideNet a Globe Internet.
- WideNet nabízí techniku pro hotspot za 10 000 Kč s 65% zisku z provozu.
- TSG Com a WideNet nabízejí provizní programy pro rozšiřování hotspotů.
title: Invex 2003 – WiFi Life pavilon
---

<p>
Na Invexu je dneska (v kontrastu s prakticky celou ranní cestou po D1) hezké počasí, byť teplejší oblečení oceníte. První jsem se zašel podívat do pavilonu WiFi Life, kde&#160;opravdu funguje zdarma připojení k internetu skrze WiFi a pobíhá tu ochotný personál, který vám pomáhá připojení nastavit. Pavilon není nijak velký a taky v pondělním ránu je tu docela málo lidí, klid a volno, ale to zatím i v ostatních pavilonech. Fotečka se po odkliknutí zvětší...</p>

<p>
<A href="http://beta.marigold.cz/obrazek/dsc01538.jpg" target=_blank><IMG height=188 alt="WiFi Life" src="http://beta.marigold.cz/obrazek/preview/dsc01538.jpg" width=250 align=right border=1></A>Invex dnes ožívá odborným programem, je tu hodně přednášek, konferencí na různá témata. Z WiFi Life pavilonu stojí za to zmínit vystavující, mnoho jich vpravdě není: <STRONG>IDG</STRONG> tu prodává / rozdává svoje časopisy, <STRONG>VanCoNet</STRONG> tu presentuje svůj wifishop.cz a produkt WiFiRoam, což je program pro účtování a řízení provozu ve WiFi síti. Ten používá také společnost <STRONG>WideNet</STRONG>, jenž tu představuje svoje partnerská řešení WiFi sítí. Pokud chcete, můžete si za necelých 10 000 Kč koupit kompletní techniku pro stavbu hotspotu použitelného pro další šíření WideNet sítě - z jeho provozu pak inkasujete 65%. Pokud chcete i připojení, můžete si zvolit WideNet Box Complete za 12900 Kč a máte v ceně i ADSL modem a připojení k ADSL přes společnost WIA. Důležité je, že součástí této smlouvy je možnost signál dále přeprodávat. </p>

<p>
Podobnou smlouvu a nabídku má o stánek dále společnost <STRONG>TSG Com - MyNet.cz</STRONG> - její nabídku jsem tu ale rozebíral před několika týdny. Jsou to zatím jediné dvě společnosti u nás, které oficiálně nabízejí svůj provizní program pro rozšiřování hotspotů. Poslední stánek patří <STRONG>Globe Internet</STRONG>, to nabízí svoje webová řešení. </p>

<p>
WiFishop tu má online webovou kameru, takže se můžete podívat, <A href="http://invex:invex@195.39.42.252/" target=_blank>jak to tu vypadá</A>.</p>