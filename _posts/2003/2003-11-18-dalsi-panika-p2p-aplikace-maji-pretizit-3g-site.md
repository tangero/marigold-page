---
ID: 676
author: Patrick Zandl
layout: post
oldlink: 'https://www.marigold.cz/item/dalsi-panika-p2p-aplikace-maji-pretizit-3g-site

  '
post_date: 2003-11-18 17:03:00
post_excerpt: ''
published: true
summary_points:
- P2P aplikace údajně zatíží 3G sítě, což je dle autora spíše PR firmy Beep Science.
- Beep Science nabízí P2P distribuci obsahu pro mobily s DRM ochranou, zaměřenou na
  legální obsah.
- P2P technologie se zdá pro distribuci legálního obsahu zbytečná, centrální servery
  jsou jednodušší.
- P2P klienty bez DRM pro chytré telefony jsou zatím v nedohlednu, kvůli omezené paměti
  telefonů.
title: 'Další panika: P2P aplikace mají přetížit 3G sítě'
---

<p>
P2P aplikace jsou pořádný žrout přenosové kapacity. V poslední době se objevují názory, že P2P aplikace dají pořádně zakouřit 3G sítím. Na toto téma jsem našel hned několik článků, veskrze stejných, například na NewsFactor <A href="http://www.newsfactor.com/perl/story/22706.html">P2P Set To Cause 3G Meltdown</A> nebo <A href="http://www.pcw.co.uk/News/1149068">zde na Personal Computer World</A>. Osobně si to tipuji jen na mazané PR společnosti Beep Science, protože se tam hovoří o jejích produktech a to velmi vemlouvavě. Nějak se tam nezmiňuje, že v žádné 3G sítí se za data neplatí paušál, takže možnost, že by si uživatelé pustili P2P síť na 3G telefonu a hromadně tahali data, by spíše operátora potěšila. Jenže už se toho chytají komentátoři z deního zpravodajství, kterým tahle maličkost uniká a už vytvářejí mlhu paniky, že 3G je v ohrožení. Nebojte, není. </p>

<p>
<STRONG>Něco málo k tomu Beep Science</STRONG> <EM>(link </EM><A href="http://www.forum.nokia.com/html_reader/main/1,4997,2364,00.html" target=_blank><EM>case study na Nokia.com</EM></A><EM>).</EM> Hoši vymysleli řešení na peer to peer distribuci obsahu pro mobilní telefony, jenže jejich řešení má implementovanou ochranu DRM, takže nic pro warézáky. Mají dohodu s BMG a Warner Music, chtějí takto distribuovat obsah pro mobily jako polyfonní zvonění, videoukázky, hudbu, tapety, MMS atd. <EM>Link: stránky </EM><A href="http://www.beepscience.com/" target=_blank><EM>Beep Science</EM></A><EM>.</EM> </p>

<p>
Přiznám se, že mi to přijde celé trochu divné. Pročetl jsem pár stránek presentace Beep Science a nějak nevidím, proč je na to naroubovaná P2P technologie. Nedá se tím vyměňovat pirátský obsah, což odradí většinu uživatelů od toho, aby to používali. A pro distribuci placeného obsahu je jednodušší řešit centrální servery, než vytvářet P2P distribuce, nota bene když uživatelé nemají žádný důvod je používat a běželo by to stejně jen u pár firem, které by se do toho zapojily. </p>

<p>
Ale neházel bych s P2P flintu do žita. Chytré telefony vykazují rychlý pokrok a není&#160;nepředstavitelná doba, kdy se nějaký P2P klient objeví i v nich, ovšem již bez DRM managementu a tedy s přitažlivostí pro normálního uživatele. Už jsem četl několik zpráv o tom, že se pracuje na J2EE klientech pro stahování hudby atd na bázi blízké P2P, jenže ve skutečnosti zatím žádný produkt není na dosah. Souvisí to s tím, že telefony mají malou paměť, takže stahovat si do nich MP3 nebo MPEG-4 video zatím nikoho moc neláká. A v reálu ani nikoho dlouho nebude. Takže zbytečná panika přestrojená do dobrého píár...</p>