---
ID: 616
author: Patrick Zandl
layout: post
oldlink: 'https://www.marigold.cz/item/eurotel-planuje-nahradit-nmt-sit-cdma-450-aneb-jak-varim-z-vody-ja

  '
post_date: 2003-10-27 08:17:00
post_excerpt: ''
published: true
summary_points:
- Eurotel testuje technologii CDMA-450 EV-DO jako náhradu za NMT síť.
- Článek o CDMA-450 doplněn o technické detaily, dodavatele a dostupné terminály.
- Autor článku si nepamatuje jména informátorů kvůli ochraně zdrojů.
- Původní titulek článku byl změněn, ale článek je podložen fakty.
title: "Eurotel plánuje nahradit NMT síť CDMA-450 (aneb jak vařím z vody já)"
---

<p>
Minulý týden jsem tu kritizoval článek z MobilManie věnovaný EDGE u Eurotelu. Podstatná informace shrnutá do jedné věty, to byla síla. Abych to neměl na tom světě tak jednoduché, postavil jsem se před podobný problém, tedy jak uvařit článek z podobné výchozí informace. Dozvěděl jsem se totiž z velmi spolehlivých zdrojů, že <STRONG>Eurotel testuje techniku CDMA-450 EV-DO jíž by rád nahradil NMT síť</STRONG>. Čili jediná výchozí podstatná informace byla rovněž tato věta. </p>

<p>
O CDMA-450 jsem toho i já věděl pramálo, takže do článku jsem musel vyhledat alespoň něco málo technických podrobností, zejména pak přenosové rychlosti. Pak se mi zdálo solidní prověřit, od kterých dodavatelů má Eurotel technologii na testy, i to jsem prověřil a doplnil. Pak bylo potřeba se podívat, jaké terminály jsou dostupné v reálu, nejenom ve specifikacích a i to putovalo do článku. Nakonec pár zjištěných názorů lidí z Eurotelu například na plány s tou sítí a plánovanou kapacitou. </p>

<p>
Nu a článek je také na světě. Není podepřen jménem Valeskiho, moje novinářská praxe je nepamatovat si jména lidí, kteří mi něco řekli <EM>(praxe firem je totiž postarat se o to, aby to příště neopakovali),</EM> zato stojí na faktech. Ačkoliv spekulaci jsem si také neodpoustil. </p>

<p>
Jen ten titulek mi (asi Vreco) nakonec změnili. Snad tím dostatečně dovysvětlím, co jsem myslel tím vařením z vody - i při jednoduché informaci je přeci možné ji doplnit o fakta a důležité, zajímavé údaje. </p>

<p>
Pokračujte ve článku <A href="http://mobil.idnes.cz/mobilni_komunikace/mobilni_technologie/cdma450031026.html" target=_blank><STRONG>Eurotel plánuje vysokorychlostní internetovou síť rychlejší než ADSL po celé ČR</STRONG></A> na Mobil.cz</p>