---
ID: 681
author: Patrick Zandl
layout: post
oldlink: 'https://www.marigold.cz/item/tak-jak-jsme-dopadli-s-digital-access-index-dai

  '
post_date: 2003-11-19 16:43:00
post_excerpt: ''
published: true
summary_points:
- ITU publikovalo Digital Access Index (DAI) hodnotící dostupnost moderních technologií.
- Jižní Korea se umístila čtvrtá v DAI indexu, za Švédskem, Dánskem a Islandem.
- Slovinsko je jediná postkomunistická země v nejvyšší kategorii DAI indexu.
- Česká republika je na 39. místě v DAI indexu s hodnotou 0.66.
title: Tak jak jsme dopadli s&nbsp;Digital Access Index (DAI)?
---

<p>
ITU dneska <STRONG>publikovalo konkrétní čísla svého DAI ranku</STRONG>, tedy Digital Access Indexu, čísla vyjadřujícího dostupnost a rozšířenost moderních informačních a komunikačních technologií. S jeho sestavováním si vyhrál docela dlouho, takže to vypadá, že mu můžeme docela věřit, je publikovaná přesná metodika. DAI index hodnotí rozšíření infrastruktury, dostupnost internetu jako cenu vztaženou na HDP/hlava, znalost, kvalitu (celková zahraniční konektivita a procento broadband uživatelů) a nakonec procento uživatelů internetu. </p>

<p>
Zajímavým a pro mne očekávaným <STRONG>překvapením je pozice Jižní Koree</STRONG>, ta se totiž dostala na čtvrté místo, těsně za Island. První tři pozice obsadilo Švédsko 0.85, Dánsko 0.83 a právě Island s 0.82 body DAI. </p>

<p>
DAI index je rozdělený do čtyř kategorií, tedy na vysoký, vyšší, střední a nízký přístup (resp dostupnost moderních technologií). Z postkomunistických zemí se <STRONG>do první kategorie propracovalo jen Slovinsko</STRONG>, které těsně stíhá Francii a vysloužilo si tak mírně překvapení komentář v tiskové zprávě ITU. </p>

<p>
<STRONG>Nedá se říct, že bychom dopadli nějak excelentně</STRONG> a ani jsem to nečekl. V celkovém pořadí 178 zemí jsme na 39 místě, na třetím ve střední a východní evropě a to za Slovinskem a Estonskem. <STRONG>Český DAI je na 0.66,</STRONG> tři body za námi strácí Maďarsko, další čtyři pak Polsko. Našimi těsnými sousedy je Malta a Řecko, před námi je například i Kypr. </p>

<p>
Netřeba se šířit o tom, proč jsme dopadli, asi je to všem jasno. Optimista by řekl, že oproti Polsku a Maďarsku jsme na tom lépe, já bych dodal, že penetrace DSL je u nás vyšší dokonce než za vlády Karla IV - a to mu říkáme otec vlasti. Ergo, měli bychom se poměřovat s těmi, s nimiž chceme soupeřit a ne s těmi, které málem pouštíme před sebe...</p>

<p>
Další studium DAI můžete provádět přímo na <A href="http://www.itu.int/newsroom/press_releases/2003/30.html" target=_blank>stránkách věnovaných DAI indexu 2002</A>. </p>