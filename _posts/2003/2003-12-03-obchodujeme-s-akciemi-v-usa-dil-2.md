---
ID: 716
title: 'Obchodujeme s&nbsp;akciemi v&nbsp;USA díl 2.'
author: Patrick Zandl
post_excerpt: ""
layout: post
oldlink: >
  https://www.marigold.cz/item/obchodujeme-s-akciemi-v-usa-dil-2
published: true
post_date: 2003-12-03 10:43:00
---
<p>
Na Peníze.cz vyšel druhý díl mého seriálu věnovanému obchodování s akciemi na americké burze. Tentokráte je zaměřený na to, kolik peněz bude člověk potřebovat pro spekulativní obchody (takzvaný daytrading) a kolik by potřeboval na dlouhodobé investování, dozvíte se také základy technické práce s účtem, tedy co znamenají kryptogramy a anglické názvy jednotlivých obchodních pokynů. </p>

<p>
<STRONG>Pokračujte ve čtení článku </STRONG><A href="http://www.penize.cz/info/zpravy/zprava.asp?NewsID=2583" target=_blank><STRONG>Obchodujeme s akciemi na amerických trzích II.</STRONG></A>&gt;&gt;</p>

<p>
<STRONG>Burza byla také včera v podstatě to jediné, co mi spravilo náladu,</STRONG> včera byl naprosto nepříjemný den. </p>

<p>
Před několika dny jsem úspěšně zahučel při razantním poklesu kurzů. Prostě jsem obchodoval jako vždy, oblíbený spekulativní nákup TIWI akcií, v prvním kolem jsem už po deseti minutách shrábl dvě stovky dolarů zaslouženého zisku a chystal jsem se na životní spekulaci. Trh jsem měl v malíčku, všechny prognózy a výhledy byly excelentní, akcie měly stoupat, takže i při&#160;short spekulaci jsem měl krytá záda vzestupem kurzu a tak jsem nakoupil opravdu hodně. Chvíli to vypadalo slibně, jenže pak se kurz TIWI začal komíhat dolů. Nevyměkl jsem, to se stává, že kurz se chvíli pohybuje dolů, než poskočí o požadované centíky nahoru. Jenže on jel dolů trvale a za čtvrt hodiny bylo jasné, že je někde problém a já jsem byl chudší o patnáct stovek. Pak mi na monitor vyběhla zpráva z čtečky, že v Istanbulu provedl bin Ládin pumové atentáty a bylo jasno, odkud vítr fouká. </p>

<p>
Burza se včera naštěstí vzpamatovala a akcie šly globálně nahoru. Týden jsem držel na maržin nakoupené akcie a naštěstí jsem nepodlehl klamu okamžitě se jich zbavit <EM>(jak praví bezpečností pravidla pro případ poklesu kurzů),</EM> včera jsem je prodal a ztráta je ta tam. Ještě že tak, po bin Ládinovi bych tu ztrátu těžko vymáhal... </p>
