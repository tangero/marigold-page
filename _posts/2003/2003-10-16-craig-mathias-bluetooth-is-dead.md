---
ID: 589
author: Patrick Zandl
layout: post
oldlink: 'https://www.marigold.cz/item/craig-mathias-bluetooth-is-dead

  '
post_date: 2003-10-16 08:43:00
post_excerpt: ''
published: true
summary_points:
- Craig Mathias tvrdí, že bluetooth je mrtvá technologie kvůli ceně a rychlosti.
- Autor oponuje, že WiFi je pro sluchátka příliš robustní a náročná.
- IrDa a kabely se používají pro snadné propojení, WiFi pro náročnější bezdrát.
- Bluetooth se autorovi líbí, ale v praxi se téměř nepoužívá.
title: Craig Mathias -  Bluetooth is dead
---

<p>
Na stránkách EE Times publikuje Craig Mathias svůj názor, že bluetooth je mrtvý. Jde o zajímavou polemiku o budoucnosti bluetooth. Mathias se ptá, zda je nějaký důvod, proč používat sluchátka s bluetooth, když drátová jsou levnější a mají lepší zvuk. Ačkoliv na závěr říká, že technologicky bluetooth znamená značný průlom, jeho problém vidí v rychlosti a opožděném nástupu na trh. Článek <A href="http://www.eetimes.com/story/OEG20031013S0040" target=_blank>je zde</A> (via&#160;HMed :)</p>

<p>
<STRONG>Nejsem takový pesimista.</STRONG> Mnoho výrobků nějaké bezdrátové pojítko potřebuje a WiFi je často robustní a náročná technologie. Zkuste si udělat sluchátka s WiFi - opravdu chcete mixovat přenos audiosignálu s zatížením vaší počítačové sítě? A nejsou případy, kdy by se vám více líbilo pohodlnější byť dražší bezdrátové sluchátko, než kabelové?&#160;</p>

<p>
Jenže to jsou subjektivní názory a pocity, které s obchodní stránkou problému nemají nic společného. Fakt je ten, že se zatím prosazuje jednoduchý model: na snadné bezdrátové propojení použijte IrDa a tam kde nestačí, použijte pro bezdrátové propojení kabel. Pokud to fakt má být bezdrátové, zkuste tam narvat WiFi. Ještě jsem snad neviděl PDA, které by nabízelo najednou WiFi i bluetooth bez rozšiřujících karet. Stejně tak notebook. Co je tedy platné, že bluetooth se mi líbí, když se téměř nepoužívá? </p>