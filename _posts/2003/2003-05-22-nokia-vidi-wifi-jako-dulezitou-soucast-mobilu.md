---
ID: 305
author: Patrick Zandl
layout: post
oldlink: 'https://www.marigold.cz/item/nokia-vidi-wifi-jako-dulezitou-soucast-mobilu

  '
post_date: 2003-05-22 08:02:00
post_excerpt: ''
published: true
summary_points:
- WiFi bude klíčové pro budoucí hi-end mobilní telefony Nokia.
- Budoucí telefony Nokia nabídnou gigabity paměti a dvoumegapixelové kamery.
- Nokia preferuje datový přenos přes WiFi, nikoliv hlasové hovory.
- Symbian OS a Series 60 zůstávají preferovaným systémem Nokie, ne Linux.
title: 'Nokia vidí WiFi jako důležitou součást mobilů

  '
---

<p>
Hlavní muž vývoje mobilních telefonů u firmy Nokia Donal O'Connell prohlásil, že WiFi představuje důležitou součást budoucích hi-end mobilních telefonů. Je to v krátké době druhé ujištění ze strany Nokia, že WiFi považuje za důležité. </p>

<p>
<STRONG>Jak budou vypadat mobilní telefony budoucnosti podle O'Connella?</STRONG> Budou mít gigabity paměti, vysokorozlišitelnou digitální kameru (v řádu dvou megapixelů) a také budou vybaveny instant messagingem. Nokia počítá s tím, že WiFi bude představovat možnost přenosu dat a budou jím vybaveny lepší manažerské telefony. Hlas po WiFi Nokia nevidí reálně ani smysluplně (souhlas!). Nokia také věří na technologii Push to talk, tedy na v podstatě vysílačkový provoz mobilů za podpory GPRS nebo 3G, tedy možnost mluvit jediným stiskem tlačítka s předem definovanou skupinou lidí. </p>

<p>
Ačkoliv Nokia investovala do Linuxu, nevidí jeho uplatnění ve svých mobilech zatím reálně a vsází na Symbian OS a své Series 60 prostředí. </p>