---
ID: 551
author: Patrick Zandl
layout: post
oldlink: 'https://www.marigold.cz/item/adsl-novinky-u-volneho-bez-limitu-samoinstalace-reklamace

  '
post_date: 2003-10-03 08:32:00
post_excerpt: ''
published: true
summary_points:
- Volný nabízí nové ADSL tarify bez účtování přenesených dat do konce roku.
- Samoinstalační balíček Volný ADSL stojí 999 Kč při dvouleté smlouvě.
- Balíček Volný ADSL obsahuje modem, firewall, kredit na volání a webový prostor.
- Volný kompenzuje zákazníkům problémy s ADSL připojením ihned po nahlášení.
title: ADSL novinky u Volného -  bez limitu, samoinstalace, reklamace
---

<p>
Volný.cz ohlásil několik novinek v nabídce ADSL. Kromě toho, že ohlásil nabídku nových ADSL tarifů (co mu zbývalo) oznámil, podobně jako dříve GTS, Nextra a Tiscali, že nové ADSL tarify do konce roku nebude hlídat ani účtovat, co se objemu přenesených dat týká. </p>

<p>
Kromě toho <STRONG>Volný nabídne samoinstalační balíček</STRONG> pro všechny, kdož mají zájem si ADSL instalovat sami. To se začíná doporučovat, protože na telekomácké techniky se čeká pěkně dlouhou, někteří zákazníci mi reportovali dvouměsíční čekací lhůtu na zavedení ADSL. Samoinstalační balíček Volný ADSL si budou moci zákazníci pořídit za akční cenu 999 Kč při uzavření smouvy na 2 roky nebo za 3.282 Kč při standardní smlouvě, ceny bez DPH.</p>

<p>
Samoinstalační balíček Volný ADSL obsahuje modem se zabudovaným firewallem a instalační sadu pro zprovoznění služby ADSL. Nabídka balíčku Volný ADSL v akci obsahuje navíc zdarma 100 Kč kredit na hlasové volání přes službu VOLBA 1020, emailovou schránku o velikosti 50 MB a prostor pro vlastní webové stránky nebo digitální fotografie každý o velikosti 20 MB, uvádí Volný. </p>

<p>
A do třetice se Volný snaží zvýšit tlak na Telecom, aby postupoval <STRONG>poněkud svižněji v reklamacích ADSL</STRONG>. Každý náš zákazník, který bude mít problémy se sníženou kvalitou ADSL připojení a nahlásí reklamaci služby, získá automaticky od Volný poměrnou část zaplaceného měsíčního paušálu. Toto řešení bude uplatňováno okamžitě po nahlášení problémů, bez zbytečného zdržování s prošetřováním na straně Českého Telecomu. V případě, že reklamace nebude dodatečně Českým Telecomem uznána, bude zákazníkovi původní částka zúčtována podle původního plnění. </p>

<p>
Není bez zajímavosti, že koncoví ADSL zákazníci jsou u Telecomu rozděleni do několika tříd podle svého "významu" a podle toho se k nim také Telecom promptně či laxně chová.</p>