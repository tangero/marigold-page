---
ID: 198
author: Patrick Zandl
layout: post
oldlink: 'https://www.marigold.cz/item/misto-odposlechu-byl-tlusty-to-co-sam-prohlasil

  '
post_date: 2003-03-27 09:28:00
post_excerpt: ''
published: true
summary_points:
- Odposlech Tlustého pravděpodobně způsobil sám nahráním hovoru do hlasové schránky.
- Eurotel potvrdil, že Tlustý měl v době "odposlechu" spojený hovor na "důvěryhodnou
  osobu".
- Tlustý žaluje Eurotel, tvrdí, že z něj dělají idiota kvůli ovládání mobilu.
- Tlustý zřejmě stáhne žalobu, protože by ji nemohl vyhrát a je pod jeho úroveň.
title: Místo odposlechu byl Tlustý to co sám prohlásil…
---

<p>
Do odposlechové kauzy poslance za ODS Tlustého jsem byl namočen od začátku už proto, že když mne přepadli novináři a chtěli vědět, jak to mohlo fungovat, tak jsem prohlásil, že spíše mi přijde pravděpodobnější, že si to sám nahrál do hlasové schránky, než že by ho někdo odposlouchával. Posléze tuto domněku potvrdil jak pressmluvčí Eurotelu Jan Kučmáš, tak vyšetřování policie, podle něhož měl Tlustý v inkriminovanou dobu <EM>"odposlouchávaného jednání"</EM> spojený hovor na <EM>"důvěryhodnou osobu"</EM> - a dál to pokračovalo, jak už se předpokládalo - hovor padl do schránky. Informují o tom mimo jiné <A href="http://www.lidovky.cz/clanekdomaci.asp?r=domaci&amp;c=A030326_091114_domaci_prs" target=_blank>Lidovky</A>. </p>

<p>
Tlustý samozřejmě nic takového neuznává a <STRONG>podává žalobu na Eurotel</STRONG>, že prý z něj <EM>"dělají idiota, který neumí pracovat s mobilem".</EM> Toho ze sebe ale udělal sám. Základní zkoumání mohl provést na svém podrobném výpise a nemusel nikoho blamovat. A jak řekl jeden z redaktorů - jeho smůla je, že teď už celý život jako správný politik musí tvrdit, že odposloucháván byl, že je to spiknutí proti němu a proti včelařskému spolku, jehož jednání bylo odposloucháváno. Žalobu na Eurotel za chvíli stáhne, protože nebude mít čas a bude pod jeho úroveň to řešit soudně (tedy proto, že by to nemohl vyhrát). Jenže už je to tak, řekl si to sám: idiotem není proto, že neumí ovládat telefon, ale proto, co z toho všechno vytvořil... </p>