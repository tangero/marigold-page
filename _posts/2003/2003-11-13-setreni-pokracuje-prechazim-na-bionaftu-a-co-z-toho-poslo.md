---
ID: 666
author: Patrick Zandl
layout: post
oldlink: 'https://www.marigold.cz/item/setreni-pokracuje-prechazim-na-bionaftu-a-co-z-toho-poslo

  '
post_date: 2003-11-13 11:05:00
post_excerpt: ''
published: true
summary_points:
- Úspory se autor zaměřil na provoz vozidla, i když jezdit bez něj by bylo levnější.
- Bionafta byla zvažována pro úsporu, ale ukázalo se, že je dražší kvůli DPH.
- Autor tankoval bionaftu u OMV, kde mu obsluha natankovala plnou nádrž.
- Autor řeší dilema, zda dávat spropitné obsluze na benzínce.
title: "Šetření pokračuje – přecházím na bionaftu a co z toho pošlo…"
---

<p>
Moje úsporná mánie pokračuje. V dalším kole šetření jsem se zaměřil na provoz vozidla. Sice jsem tu dostal četné doporučení, že bez vozidla se žije levněji, což je nepochybně pravda, ale obávám se, že bych to už nezvládl. Jezdit s krosnou do Tesca na Zličíně na víkendový nákup&#160;jsem zvládal před lety, dneska už by mi dva kartony vody, karton mléka a vytékající jogurt na zádech asi nesvědčil. Odsaď podstaď - taky nehodlám do práce jezdit hodinu metrem, když to po jižní spojce mám 20 minut, natož do Pardubic předraženým a špinavým vlakem, kde bych notabene asi záhy musel platit pokutu za napadení nějakého železničáře. </p>

<p>
U auta je to jednoduché - bez povinného ručení nemám žaludek jezdit a bez havarijní pojistky se mi taky nechce, takže na to se sáhnout nedalo. <STRONG>Zato nafta - zdroj to úspor</STRONG>. Týden jsem věnoval rešerším, jestli škodovka s TDi může jezdit na bionaftu <EM>(úspora tři koruny na litr!)</EM> až jsem se dopátral i oficiálního vyjádření škodovky, že bionaftu toleruje. Doporučuji pro tuto problematiku server <A href="http://www.biodiesel.cz/" target=_blank>BioDiesel</A>. I natankoval jsem, auto jezdit nepřestalo, takže to vypadá, že to funguje. Pln radosti jsem se svěřil do Austrálie Petrovi. <EM>"Jsi pablb",</EM> pravil tento a upozornil mne, že Ariga je plátce DPH a tudíž se nám DPH odečítá a tudíž nás vychází normální nafta s DPH 22% prakticky levněji, než bionafta s 5% DPH. Ach jo - tak jsem alespoň šetrnější k přírodnímu prostředí. </p>

<p>
Dneska ráno jsem se stavil cestou do práce <EM>(no ráno, bylo hodně po desáté)</EM> u benzinky OMV <EM>(ta je široko daleko jediná, kde jsem Seta Diesel= bionaftu&#160;našel).</EM> A byla tam obsluha. Chlapec galantně přiskočil a nedal se odbýt, musel mi natankovat. Samozřejmě odborně plnou, abych co nejvíc vzal u nich - to je jen dobře, akorát když zavíral nádrž, musel hodně špunt tlačit, aby se mu nafta natankovaná&#160;až po hrdlo nevylévala. Až potud vpořádku. Jenže trapné dilema - <STRONG>má se takové obsluze na benzinkách dávat spropitné?</STRONG> Uf, jak to řešíte vy? Já jsem kvuli tomuto dilematu se začal takovým benzinkám dokonce vyhýbat, protože nevím, zda dávat, kolik je dost a hlavně se mi nechce dávat za něco, co si ještě zvládnu udělat sám... </p>

<p>
No nic, jdu si koupit samolepku Strýček Skrblík v akci...</p>