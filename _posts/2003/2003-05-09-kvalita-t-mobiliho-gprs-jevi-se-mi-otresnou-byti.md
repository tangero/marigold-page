---
ID: 280
author: Patrick Zandl
layout: post
oldlink: 'https://www.marigold.cz/item/kvalita-t-mobiliho-gprs-jevi-se-mi-otresnou-byti

  '
post_date: 2003-05-09 10:53:00
post_excerpt: ''
published: true
summary_points:
- Svátky tráví autor u rodičů v Pardubicích a chce pracovat na knize.
- T-Mobile GPRS Business s neomezenými daty má otřesnou rychlost a vypadává.
- Autor se vrací k Oskaru, jehož data jsou dražší, ale alespoň fungují.
- Další příspěvky lze očekávat až po návratu do Prahy a připojení k WiFi.
title: Kvalita T-Mobilího GPRS jeví se mi otřesnou býti…
---

Rozhodl jsem se svátky strávit u rodičů v Pardubicích &#8211; a abych mohl popojet v práci na knize, aktivoval jsem si GPRS Business u T-Mobile v naději, že budu moci používat svoji soukromou &#8222;týmobajlí&#8220; kartu i na data místo Oskara, protože Business GPRS tarif nabízí nyní neomezené přenosy. Bláhově jsem se domníval, že GPRS funguje jako u Eurotelu nebo jako u Oskara, tedy zejména že funguje. 
<p>
Tak triviální to ale s T-Mobile není. Ne snad, že bych se nepřihlásil na internet, to jde všechno jako po másle, ale rychlost přenosu dat je přímo otřesná. Zatímco ve čtvrtek, kdy jsem seděl na rodičovském statku a kdy se dalo čekat, že slabší GPRS signál (okolo 50%) může dělat problémy &#8211; tak tento předpoklad se vyplnil beze zbytku. Jenže i dnes, kdy sedím v kavárně (normální, ne internetové) a doufám, že 20 metrů vzdálená BTSka a tedy i 100% GPRS signálu, mi umožní přenášet data rychle, mám skoro smůlu. GPRS přenos vypadává na dlouhé minuty a poštovního klienta nebo web to nebaví čekat. Co na normální stabilní pomalé lince trvá několik minut, řeším nyní hodinu. 
<p>
Nu co, pokorně se vrátím k Oskaru (Eurotel jsem si nevzal) a půjdu si koupit kupon na Oskartu. Pravda, data jsou dražší, ale alespoň přenášejí. Inu, se změnou jména přišla i změna kvality :( 
<p>
Další příspěvky tedy prakticky nelze očekávat před nedělí, kdy se navrátím do Prahy a budu moci využívat dobrodiní Marigoldí WiFi sítě...</p>