---
ID: 288
author: Patrick Zandl
layout: post
oldlink: 'https://www.marigold.cz/item/mobilmania-mesic-nebo-den-sony-linux-router-s-wifi

  '
post_date: 2003-05-14 08:35:00
post_excerpt: ''
published: true
summary_points:
- SMS prvenství ztrácíme, jsme o 20 SMS měsíčně horší než Irové.
- MobilMania opravila chybu v článku o počtu SMS zpráv u Irů.
- Sony představila Linuxový router HN-R1 s Wi-Fi a USB tiskárnou.
- Sony zveřejnila zdrojový kód Linuxu použitého v routeru HN-R1.
title: 'MobilMania: měsíc nebo den? Sony Linux router s&nbsp;WiFi'
---

<p>
Dneska v noci jsem se začetl <A href="http://www.mobilmania.cz/Zpravy/Ar.asp?ARI=104695&amp;CAI=2140" target=_blank>do článku na MobilManii,</A> mém oblíbeném humoristickém časopise. Nějaký nový nadějný autor tam psal, <STRONG>jak přicházíme o prvenství v posílání SMS</STRONG>, jenže se ve zprávě ze které opisoval čísla, blbě podíval a místo toho, aby Irové v průměru 74 SMS zpráv za měsíc jim přisoudil totéž množství za den. Jsou to jediné podstatné věty z celého článku, spolu s údajem, že my jsme o 20 SMS horší měsíčně. Chybu nakonec opravili, naštěstí pro autora je článek tak "vzdušný" že mu zásadní úprava dvou čísel, na kterých stojí, vůbec neublížila. A kdo ho nečetl, se nyní dozvěděl všechno, co nevěděl...&#160;</p>

<p>
Firma <STRONG>Sony představila Linuxový router HN-R1</STRONG> nabízející Wi-Fi připojení (802.11b), sdílení internetu, připojení tiskárny přes USB. Sony dokonce zveřejnila zdrojáky Linuxu, který použila (což ostatně podle GLP musí). Podle Sony má tento router "dodávat audiovizuální zábavu po celém domě" - podle mne mu ale dost chybí pevný disk... Zdroj: <A href="http://www.linuxdevices.com/articles/AT2971372057.html" target=_blank>LinuxDevices</A>.</p>