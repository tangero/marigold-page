---
ID: 485
title: >
  Linksys představil WiFi Media Adaptor
  pro spotřební elektroniku
author: Patrick Zandl
post_excerpt: ""
layout: post
oldlink: >
  https://www.marigold.cz/item/linksys-predstavil-wifi-media-adaptor-pro-spotrebni-elektroniku
published: true
post_date: 2003-09-05 16:00:00
---
<p>
Celé prázdniny se nic neděje a najednou to vypadá, jako by se hromadně vrátili všichni tiskoví mluvčí z dovolené a zejména u Linksysu se roztrhl pytel s novinkami. Asi jim přišli peníze za akvizici Ciscem a mohou se rozšoupnout :)</p>

<p>
<IMG height=181 alt="Linksys Wireless Media Adaptor" src="/wp-content/uploads/linksysmediaadaptor.jpg" width=75 align=right>Linksys totiž představil <STRONG>WiFi adaptér 802.11b pro spotřební elektroniku</STRONG>. Jako kabeláž se do něj totiž připojují S-Video a audiovstupy televizorů, hifivěží atd. Zařízení pak umožní na televizi nebo věži přehrávat hudbu (u TV i obrázky). Nevýhodou celého zařízení ale je fakt, že na hostitelském zařízení musí být instalovaný software, který obrázky převede do formátu a rozlišení vhodného pro TV a tento software je zatím jen pro Windows. Také video zatím přehrávat pomocí bezdrátu nelze, Media Adaptor je omezen na formáty MP3, WMA, JPEG, GIF, BMP, TIFF a PNG. </p>

<p>
Podobný limit je i u hudby, která je primárně pojata jako standardní sdílení složek Windows. Ovšem MacOS X a Linux umí toto sdílení emulovat přes SMB, takže zde by takový problém nastat neměl. </p>

<p>
<IMG height=162 alt="Linksys Wireless Media Adaptor" src="/wp-content/uploads/linksysmediaadaptor-obrazovka.jpg" width=216 align=left border=1><STRONG>Cena této hračky je 200 USD</STRONG> a Linksys říká, že plánuje přidat i podporu streamovaného videa a sdílení dat na bázi IP. </p>

<p>
Pokud toho o Linksysu máte málo, můžete se podívat <A href="http://www.linksys.com/press/press.asp?prid=133" target=_blank>na tiskovou zprávu</A> věnovanou gigabitovým přepínačům. Dlouho jsem to měl za drahou hračku a <STRONG>Linksys už tlačí gigabitovou instrastrukturu pro domácnosti</STRONG>. Pětiportový přepínač vyjde na 200 dolarů, osmiportový na 280 dolarů. </p>
