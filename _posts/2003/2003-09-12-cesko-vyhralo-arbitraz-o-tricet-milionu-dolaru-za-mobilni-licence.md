---
ID: 500
author: Patrick Zandl
layout: post
oldlink: 'https://www.marigold.cz/item/cesko-vyhralo-arbitraz-o-tricet-milionu-dolaru-za-mobilni-licence

  '
post_date: 2003-09-12 08:38:00
post_excerpt: ''
published: true
summary_points:
- Česká republika vyhrála arbitráž s Williamem Nagelem ohledně mobilních licencí.
- Nagel žaloval stát kvůli Českým radiokomunikacím a požadoval 30 milionů dolarů.
- Arbitrážní soud přisoudil ČR 12 milionů korun jako náhradu nákladů.
- Nagel musí uhradit 90 procent administrativních nákladů arbitrážního soudu.
title: "Česko vyhrálo arbitráž o třicet miliónů dolarů za mobilní licence"
---

<p>
Česká republika vyhrála arbitráž ve sporu s britským podnikatelem Williamem Nagelem. Ten český stát žaloval kvůli Českým radiokomunikacím a postupu státu při udělování mobilních licencí a požadoval 30 miliónů dolarů, což je téměř 900 miliónů korun. Trojice arbitrů ze Stockholmu České republice přisoudila částku přibližně 12 miliónů korun jako náhradu vynaložených nákladů na vedení sporu. Nagel musí také uhradit 90 procent administrativních nákladů na činnost arbitrážního soudu.</p>

<p>
O co v arbitráži šlo? William Nagel se snažil získat mobilní licenci a v roce 1994 on a společnost Millicom uzavřeli smlouvu s Českými radiokomunikacemi o společném postupu a spolupráci na získání této licence. Od roku 1994 však o licencích začalo rozhodovat tehdejší ministerstvo hospodářství. To určilo, že licenci získá společný podnik ČRa a subjekt vybraný na základě výběrového řízení a smlouvu s Nagelem ukončilo. Nagel se s tím nechtěl smířit a tvrdil, že o ukončení smlouvy rozhodla vláda a on tak ztratil možnost získat licenci na provozování mobilní telefonní sítě. Krok vlády měl podle něj stejný účinek jako vyvlastnění. V květnu 2002 Českou republiku zažaloval u arbitrážního soudu ve Stockholmu. Zdroj: Právo, HN, ČTK.</p>