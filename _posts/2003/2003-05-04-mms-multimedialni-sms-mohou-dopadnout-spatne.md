---
ID: 265
author: Patrick Zandl
layout: post
oldlink: 'https://www.marigold.cz/item/mms-multimedialni-sms-mohou-dopadnout-spatne

  '
post_date: 2003-05-04 18:11:00
post_excerpt: ''
published: true
summary_points:
- Dan Dočekal shrnul na Pooh.cz zprávu varující před přehnaným očekáváním od MMS.
- MMS zprávy jsou drahé a složité, což brání jejich masovému rozšíření.
- Mnoho uživatelů posílá obrázky raději e-mailem kvůli ceně a dostupnosti.
- Nespolehlivost doručení MMS zpráv je zásadní problém pro uživatele.
title: 'MMS (multimediální SMS) mohou dopadnout špatně

  '
---

<p>
Dan Dočekal dal na Pooh.cz výtah ze zprávy Wireless World Fóra, publikující varování před přehnaným očekáváním z MMS zpráv. Zprávu z titulkem MMS (multimediální SMS) mohou dopadnout jako WAP! najdete <A href="http://www.pooh.cz/a.asp?id=2004177&amp;db=" target=_blank>zde na Pooh.cz.</A>&#160;Doporučuji přečíst, nebudu to zde přemýlat, nebuďte líní kliknout, jeslti vás to zajímá. </p>

<p>
Jen několik připomínek: souhlasím s názorem, že SMS rozhodně nebude MMS&#160;zprávami vystrnazeno. MMS horečka se nedostavuje z několika důvodů: <STRONG>1) cena MMS zprávy</STRONG> a MMS zařízení. Hodně lidí si všimlo, že obsah shodný s MMS zprávou pošlou emailem přes internetové připojení (hodně MMS telefonů má email klient s POP3 a SMTP) za zlomek ceny. A pokud potřebují posílat obrázky, používají to.&#160;Protějšek stejně málokdy má MMS telefon... <STRONG>2) MMS je již poměrně komplikovaná věc</STRONG> a nejenom komplikovaně putuje sítí, ale také&#160;se komplikovaně vytváří. Do sestavování MMS zprávy s obrázky a komentáři se pouští geekové, ale ostatní to moc nepřesvědčí. Ostatně například na Samsung V200 do MMS zprávy dostanete jen jeden obrázek, další už se mi přidat nepovedlo. Nokia sice vede, ale luxus práce jako na počítači to není. Problém je ale i v tom, jak MMS putuje sítí. Ani u Eurotelu ani u&#160;T-Mobile to nefunguje stoprocentně, zprávy nechodí, toulají se několik dní. Pokud je cílový mobil v okamžiku odeslání mimo signál, je problém - T-Mobile má závažné problémy s doručením zprávy, Eurotelu to někdy taky trvá. Luxus SMS zprávy, která zapípá pár minut poté, co se dostanete do signálu, to rozhodně není. &#160;</p>

<p>
<STRONG>Výsledek? Uživatelům přináší MMS zpráva jen málo nového.</STRONG> Alespoň zatím, kdy fotoaparát mají jen nejdražší přístroje. Možná se to změní s pádem cen fototelefonů, ale přiznám se, že tomu moc nevěřím. Sám jsem chtěl telefon jen s foťákem a i když jsem do toho fanda&#160;a mám spoustu přátel co mají MMS telefon, stejně moc MMS zpráv neposílám. Především kvůli té nespolehlivosti... a pak je to trochu trapné, cpát se někomu s fotkama...</p>