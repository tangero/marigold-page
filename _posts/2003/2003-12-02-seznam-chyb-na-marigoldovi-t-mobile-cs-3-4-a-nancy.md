---
ID: 709
author: Patrick Zandl
layout: post
oldlink: 'https://www.marigold.cz/item/seznam-chyb-na-marigoldovi-t-mobile-cs-3-4-a-nancy

  '
post_date: 2003-12-02 07:25:00
post_excerpt: ''
published: true
summary_points:
- CS-3 a CS-4 kódování T-Mobile mění za provozu dle normy.
- Výkonnost radiových sítí je obtížné porovnávat kvůli přetížení.
- Nejlepší síť pro lokalitu je třeba vyzkoušet individuálně.
- Autor se omlouvá za mylné označení Nancy Gohring za muže.
title: 'Seznam chyb na Marigoldovi: T-Mobile CS-3/4 a&nbsp;Nancy'
---

<p>
Tož jsem měl čas vyzkoušet fungování CS-3 a CS-4 kódování a dlužno prohlásit, že chyba v úvaze byla na mojí straně. T-Mobile opravdu kódování mění za provozu, jak by měl a kódování není fixní, což by mimochodem odporovalo normě, pročež mne také zarazilo, že by to dělal jinak. Kromě toho, že jsem to sám vyzkoušel, mi to i několik lidí sdělilo emailem. Omlouvám se všem, které jsem mystifikoval, ze starších pokusů mi to tak vycházelo, ovšem logy od nich nemám, takže těžko říci, proč jsem k tomu závěru tehdy dospěl, asi to jen blbě jelo.&#160;Čímž znovu připomínám, že porovnávat výkonost radiových sítí je problematická věc <EM>(teď už ve vztahu rozhodnutí T-Mobile versus Eurotel paušál)</EM> - na jednu stranu můžete nakrásně jet nejrychlejším kódováním, na stranu druhou může být síť tak přetížená, že ani to nepomůže. Vždy si sami musíte vyzkoumat, co pro vaši lokalitu bude nejlepší, protože zobecňující tvrzení u radiových sítí už z podstaty bude opravdu hodně obecné. </p>

<p>
Jo a ještě jeden přehmat se mi povedl a to když jsem Nancy Gohring považoval za chlapa, tedy editora. A ejhle, ona je to ženská, tedy editorka. Ach jo, jdu se zahrabat. K takové chybě na našem oddělení dochází maximálně <EM>ééééé&#160;</EM>jednou za&#160; deset let...</p>