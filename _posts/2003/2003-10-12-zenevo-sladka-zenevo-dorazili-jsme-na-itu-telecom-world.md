---
ID: 573
author: Patrick Zandl
layout: post
oldlink: 'https://www.marigold.cz/item/zenevo-sladka-zenevo-dorazili-jsme-na-itu-telecom-world

  '
post_date: 2003-10-12 10:43:00
post_excerpt: ''
published: true
summary_points:
- Cesta do Ženevy proběhla přes noc, řidiči vypadají unaveně kvůli mlze.
- Policie ve Švýcarsku kontrolovala auta na dálnici, auto reportérů jen odmávli.
- Reportéři zapomněli, kde zaparkovali auto v Ženevě, hledali ho hodinu.
- Ubytování vyřešili v hostelu pro baťůžkáře za třicet franků na osobu.
title: Ženevo, sladká Ženevo &#8211; dorazili jsme na ITU Telecom World&#8230;
---

<p>
Tak jsme dorazili do Ženevy na ITU Telecom World. Na poslední chvíli to vzdal Karel Holub, prý má moc práce se svojí novou firmou. A tak jsme jeli s Honzou sami. Máme za sebou jízdu přes noc, tisíc kilometrů, z toho polovina v pravé alpské a bavorské mlze, podle toho vypadáme. V Makru jsem si před odjezem koupil karton (=24 ks) Semtexu, polovinu už mám v sobě a vypadá to, že minimálně ještě dvě hodiny tu nebudu usínat. </p>

<p>
Jediný zádrhel na cestě byla ve Švýcarsku <STRONG>policejní šťára na dálnici</STRONG>: tři proudy dálnice se najednou svedly do jednoho, zácpa, policajti kontrolovali každé auto. Netuším, co řešili za problém, protože nás jen odmávly, zatímco další auta si vyváděli na stranu a důkladně je prohlíželi a nechávali vyložit - takhle tam stálo asi deset aut. A to jim nevadilo, že dálniční známku jsme ledabyle položili za okno a nelepili ji. </p>

<p>
Samozřejmě jsme s Honzou kabrnáci: jen co jsme se kolem deváté akreditovali, šli jsme přeparkovat auto z placené do novinářské (=free) zóny. Blbé na tom bylo, že jsme <STRONG>zapoměli, kde jsme ho zaparkovali</STRONG>. Hledali jsme ho hodinu, bohužel tu Sherlog nemá pokrytí, takže jsem nemohl použít oblíbený trik, zeptat se na dispečinku. Nakonec se ukázalo, když jsme prolezli celou jednu garáž, že jsme zaparkovali úplně v jiné garáži... Tak jsme přeparkovali a radši si to poznamenávám sem, jsme v P12/A2!</p>

<p>
Inkasoval jsem slíbenou <STRONG>Swisscom WLAN Value Card</STRONG> a mám tu sedm dní WiFi zadarmo. Drobný problém je, že v press centru je asi dvacet zachytitelných WiFi sítí, z toho žádná se nejmenuje Swisscom a po deseti minutách hledání jsem to vzdal a připojil jsem se do kabelového ethernetu. Ještě to budu muset pořešit, hned vedle Media Centre vystavuje první ženevský hotspot, dva takový sympatičtí hoši, půjdu k nim na špionáž. </p>

<p>
<STRONG>Ubytování jsme řešili klasicky na poslední chvíli,</STRONG> Honza našel nějaký hostel inzerovaný pouze pro baťůžkáře. Přeházel jsem svoje věci z kufříku do batohu a registrovali jsme se, je hned v centru u jezera, novináři mají samozřejmě místní dopravu zadarmo, takže auto necháme na Palexpo výstavišti a budeme si jezdit v klidu a v pohodě MHD. Doufám, že jim nebude nápadné, když baťůžkáři mají slušivý svetr a kalhoty, kravatu jsem nechal raději doma. Nechtěl jsem dopadnout jako jeden kamarád, který bydlí 90 km od Ženevy ve Francii, protože už nebyl volný pětihvězdičkový hotel a jeho firma ho odmítá ubytovat v horším, co by ještě volný byl, protože to odporuje firemním policy pro ubytování šéfů. Hostel se sprchou na chodbě a výhledem na gejzír je úplně v pohodě. Za třicet franků na osobu je to zadarmo (skoro). </p>

<p>
K <STRONG>Telecom Worldu: vypadá to tu pompézně</STRONG>. Čtyřpatrové stánky nejsou výjimkou, zítra tu má v deset hodin proslov Bill Gates a samozřejmě spousta dalších zajímavých lidí. Dneska jsou jen nějaké zahajovací ceremoniály, žádné větší zajímavé přednášky, takže se jdu věnovat expozicím. Zítra a v úterý budu obsedávat zase spíše přednášky. Po Invexu je to tvrdá rána představě, jak může vypadat veletrh. Jenže těžko srovnávat největší světový telekomunikační veletrh a konferenci s českým IT veletrhem, to je jasné. </p>