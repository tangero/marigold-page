---
ID: 261
author: Patrick Zandl
layout: post
oldlink: 'https://www.marigold.cz/item/nokia-launcovala-3650-a-hned-jedna-legracka-s-bluetooth

  '
post_date: 2003-04-30 09:26:00
post_excerpt: ''
published: true
summary_points:
- Nokia uvedla na trh telefon Nokia 3650 s kulatým číselníkem.
- JellySpot je klientský program pro telefony Nokia Series 60.
- JellySpot posílá data do telefonu přes Bluetooth ze serveru.
- Autor pochybuje o komerční uplatnitelnosti technologie JellySpot.
title: Nokia launčovala 3650 a&nbsp;hned jedna legrácka s&nbsp;bluetooth
---

<p>
Nokia včera v klubu FX Radost <STRONG>uváděla na trh telefon Nokia 3650</STRONG>, to je ten s tím kulatým číselníkem. <EM>Moderně se říká launčovala, to je výraz ze vznešeného jazyka používaného marketingovými polobohy - podle marketingového náboženství je Launč otec Sukcesu. A tak, aby byl Sukces, musí být Launč.</EM> A na launči hodně papání a bumbání, vše bylo, protože Nokia je v tomto uznalá a nenechá novináře ani dealery na suchu. Dorazil jsem tam a ještě než bylo toho bumbání hodně, jsem stihl zachytit zajímavou technologii, o které nevím, co si mám myslet. A protože ty lidé stihli o ní říct jenom mně <EM>(pak už se tam všichni namazali a na technologii neměli náladu),</EM> bylo by nespravedlivé, abych to nenapsal. Navíc by mne zajímal váš názor. </p>

<p>
<STRONG>Technologie se jmenuje JellySpot</STRONG> <EM>(nebo tak nějak, mojito s mátou nepřeje pamatování názvů) </EM>- a v podstatě je to klientský program, který se nahraje do Nokia telefonu se Series 60 (7650, 3650). Pak máte server, počítač ke kterému je připojený bluetooth. A tento server, jakmile najde v dosahu telefon s klientem JellySpot, do telefonu pošle nějaká data, například katalog zboží obchodu, do kterého jste právě vlezli, nebo vám nabídne trailery v kině, v němž právě stojíte. Možností to má hodně a ty, které to nemá, si můžete podle otevřené specifikace doprogramovat. </p>

<p>
Přišlo mi to zajímavé, ale abych se přiznal, v komerční využití jsem příliš nevěřil. Majitelů telefonů, na kterých to funguje (obecně jde o jakékoliv zařízení s bluetooth, tedy i PDA!) je málo a ačkoliv klient se sám umí distribuovat po bluetooth a nemusíte ho nahrávat po webu, přijde mi to pořád divné. Já mám reklamy plné zuby a ještě abych si ji nechal dobrovolně nahrávat na mobil. Vývojář tvrdí, že já nejsem cílová skupina (to mi říká každý, už se bojím o svoje právo na existenci :) - takže otázka na vás: <STRONG>vidíte takovou technologii jako komerčně uplatnitelnou?</STRONG> Tedy že si to někdo koupí a někdo to bude používat? Jinak výrobcem je firma <A href="http://www.midletsoft.com/" target=_blank>Midletsoft</A>, kteréžto děkuji za laskavou presentaci. </p>