---
ID: 183
author: Patrick Zandl
layout: post
oldlink: 'https://www.marigold.cz/item/cisco-odkoupilo-linksys-za-500-mil-usd-mate-v-iraku-satelitni-telefon-muzete-schytat-bombu

  '
post_date: 2003-03-21 10:28:00
post_excerpt: ''
published: true
summary_points:
- Cisco koupilo Linksys za půl miliardy dolarů v akciích.
- Americká armáda v Iráku může zaměnit satelitní signál za cíl.
- Linksys má v nabídce zhruba 70 produktů a 300 zaměstnanců.
title: Cisco odkoupilo Linksys za 500 mil USD. Máte v&nbsp;Iráku satelitní telefon?
  Můžete schytat bombu&#8230;
---

<p>
Za půl miliardy dolarů v akciích <STRONG>odkoupilo Cisco společnost Linksys </STRONG>(rozumějte správně, kupující je Cisco, prodaný je Linksys), jednoho z významných amerických výrobců WiFi zařízení a domácí síťařiny. Linksys má v nabídce zhruba 70 produktů a má 300 zaměstnanců. Pro Cisco je to důležitý krok směrem k domácím uživatelům, trhu budoucnosti. Pro ně totiž bylo Cisco příliš drahé a složité - zatímco Linksys je jimi oblíbená značka. Dobrý krok, podrobnosti na <A href="http://news.com.com/2100-1035-993457.html" target=_blank>News.Com</A>.</p>

<p>
Další zajímavá informace spíše z nevážného soudku (pro nás) je o tom, že v Iráku je drobný problém se satelitními telefony. Americká <STRONG>armáda si může signál satelitního telefonu vyložit jako označení, kde má bombardovat</STRONG>. Iráčany tenhle problém tolik nezneklidňuje, protože satelitní telefony příliš nevlastní, zato americké novináře to trápí. Více <A href="http://www.msnbc.com/news/888293.asp?cp1=1" target=_blank>na MSNBC</A>. <EM>Podle ceníků mobilních operátorů naštěstí není tato služba lokalizace účtována...</EM></p>