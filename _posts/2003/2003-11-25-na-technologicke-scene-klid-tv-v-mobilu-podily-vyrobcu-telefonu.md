---
ID: 690
author: Patrick Zandl
layout: post
oldlink: 'https://www.marigold.cz/item/na-technologicke-scene-klid-tv-v-mobilu-podily-vyrobcu-telefonu

  '
post_date: 2003-11-25 09:53:00
post_excerpt: ''
published: true
summary_points:
- Mobile TV článek na The Feature zkoumá výsledky v Koreji, Japonsku a plány Nokie.
- Nokia vede trh mobilů s 33,8% podílem, mírně klesla.
- Motorola je druhá s 15% podílem, zaznamenala nárůst prodeje.
- Samsung, Siemens a LG rostou, Sony Ericsson klesá, Motorola výhercem.
title: 'Na technologické scéně klid: TV v&nbsp;mobilu, podíly výrobců telefonů'
---

<p>
Už několik dní si zoufám nad tím, že se nic zajímavého neděje (tedy alespoň ve WiFi či telco), najít něco co stojí za zmínku, naž za větší zamyšlení, je prakticky nemožné. Na serveru <A href="http://www.thefeature.com/article?articleid=100217" target=_blank>The Feature</A> najdete článek <STRONG>Mobile TV - More Than Just Hype?</STRONG> - stojí za přečtení, je to zamyšlení nad výsledky TV v Koreji, Japonsku a co na to plány firmy Nokia a také co standardy. </p>

<p>
Strategy Analytics vydaly <STRONG>přehled podílů jednotlivých výrobců mobilů</STRONG> na trhu za třetí čtvrtletí roku 2003. Podíl <STRONG>Nokia</STRONG> mírně klesnul a dostal se na 33,8%, což stále je suverénní první místo. <STRONG>Druhá je Motorola</STRONG> s 15%, což je vzestup (2Q byl 13,9%), ale v kontextu roku je to jen dotahování na ztracenou pozici přes 16% podílu. <STRONG>Třetí je Samsung</STRONG>, narostl o celé procento na 11,2% a hezky a prakticky nepřetřžitě roste. <STRONG>Siemens na čtvrtém místě</STRONG> stoupl na 8,9%, což je také přeci jen obstojný růst z 7,1% za 2Q&#160;a dlouhodobých osmi procent. </p>

<p>
Také <STRONG>páté</STRONG> <STRONG>LG</STRONG> vykazuje stabilní růst a dostalo se na 5,7 procent, zatímco vloni se pohybovalo kolem 4 procent. Nic moc výsledky<STRONG> Sony Ericsson vynesly jen šestou příčku</STRONG> s podílem 5,3% a tedy s poklesem oproti druhému čtvrtletí o půl procenta. Ostatním výrobcům zbývá 20,2% podílu na trhu, což znamená trvalý a mírný pokles. </p>

<p>
Jediným <STRONG>přesvědčivým&#160;výhercem pretěků je v tomto kole (kvartále:) Motorola</STRONG> - té pomohlo uvedení nových zajímavých GSM modelů na trh a tak Evropa, Asie a&#160;Blízký východ oživil prodej této značky. Zdá se, že v dalších měsících by nárůst mohl pokračovat, nové modely Motoroly vypadají zajímavě a uživatelé by je mohli ocenit. &#160;<BR>Zdroj: <A href="http://www.strategyanalytics.com/press/PR00093.htm" target=_blank>Strategy Analytics</A>.</p>