---
ID: 327
author: Patrick Zandl
layout: post
oldlink: 'https://www.marigold.cz/item/boeing-a-lufthansa-internet-do-letadel-pokracuje

  '
post_date: 2003-05-29 07:36:00
post_excerpt: ''
published: true
summary_points:
- Lufthansa plánuje do konce roku 2004 vybavit 80 letadel internetem.
- Cena internetu v letadlech Lufthansy by měla být 25-35 USD za let.
- Maximálně 20 lidí využívalo internet v testovacích letech Lufthansy.
- Ekonomická návratnost internetu v letadlech Lufthansy je nejistá.
title: Boeing a Lufthansa -  internet do letadel pokračuje
---

<p>
Německé Lufthanse se projekt internetu do letadel (Connexion) natolik zalíbil, že do konce roku 2004 chce mít 80 svých letadel (jak Boeingů tak Airbusů) vybavených možností připojení k internetu. </p>

<p>
V testovacím provozu byla první a business třída vybavena ethernetovými přípojkami a celé letadlo je pokryto WiFi signálem, v provozu byla tuším dvě letadla na trase do USA. Cena za internet by měla být mezi 25 až 35 USD za let. Zdroj: <A href="http://seattletimes.nwsource.com/html/businesstechnology/134830929_boeingnet28.html" target=_blank>MWSource</A>.</p>

<p>
<STRONG>Ekonomická návratnost systému</STRONG> je podle mne v přímých nákladech zatím v nedohlednu. Podle toho, co se mi podařilo zjistit, bylo maximum dvacet lidí připojených v letadle, řekněme že to půjde na třicet, vynásobte si to cenou a zjistíme, že pro Lufthansu je to spíše a především reklama a odlišnost od low-cost společností. Navíc internetem budou vybaveny pouze trasy pro mezikontinentální lety. Otázka tedy zní, zda poletíte do USA s Lufthansou kvůli internetu za tisícovku, nebo zda sednete to EasyJetu a poletíte tam za polovinu, přičemž budete v letadle maximálně hrát hry (a popíjet vlastní limonádu)...</p>