---
ID: 576
author: Patrick Zandl
layout: post
oldlink: 'https://www.marigold.cz/item/jak-si-u-panasonicu-lze-pohrat-s-3g-bagrem

  '
post_date: 2003-10-13 09:04:00
post_excerpt: ''
published: true
summary_points:
- Panasonic představil ulítlé myšlenky, které přitahovaly nejvíce pozornosti.
- Bagr je ovládán sériovým 3G telefonem Panasonic pomocí videotelefonátu.
- Ovládání bagru vyžaduje zručnost a funguje pouze z 3G telefonu.
- Japonská policie používá podobný systém pro průzkum terénu.
title: Jak si u Panasonicu lze pohrát s 3G bagrem
---

<p>
Panasonic tu má velký stánek a kromě mnoha vážně míněných a seriosních exponátů tu představují také pár ulýtlých myšlenek. Není se čemu divit, že ty přitahovaly nejvíce pozornosti. </p>

<p>
<A href="/wp-content/uploads/panasonic-dakoveovladani.jpg" target=_blank><IMG height=250 alt="Dálkově pomocí 3G telefonu ovládaný bagr..." src="/wp-content/uploads/preview/panasonic-dakoveovladani.jpg" width=231 align=right border=1></A>Například bagr na fotografii je ovládán 3G telefonem - zcela seriovým výrobkem. Jeden 3G telefon (jasně, že Panasonic!) je připoután na kabině, je z něj vyveden kabílek a ovládá bagr, druhý telefon má v ruce hosteska a pomocí klávesnice ovládá činnost bagru. A protože je to 3G telefon, vidíte na tom telefonu, co právě bagr dělá, jako byste byli v kabině - praktické využití videotelefonátu. </p>

<p>
Takže pro ovládání bagru stačí zavolat to správné číslo, bagr sám hovor přijme a vy můžete bagrovat. Samozřejmě jen z 3G telefonu. Chce to ale trochu zručnosti, nic nabagrovat se mi nepodařilo. </p>

<p>
Je to ptákovina? Na první pohled to tak vypadá, nicméně v Japonsku podobný systém používá policie k průzkumu terénu bez účasti policisty. Je někde horko? Pošle se tam pátrač s 3G telefonem - je to laciné a s japonským pokrytím 3G také již i prakticky použitelné. Panasonic tím navíc demonstruje použitelnost 3G technologie pro nejrůznější aplikace. </p>