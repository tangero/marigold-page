---
ID: 421
author: Patrick Zandl
layout: post
oldlink: 'https://www.marigold.cz/item/nec-bude-3g-telefony-outsourcovat-freecz-net-prestehovan-vodafone-live-mapway

  '
post_date: 2003-07-31 09:03:00
post_excerpt: ''
published: true
summary_points:
- NEC outsourcuje výrobu 3G telefonů firmě Solectron v Číně, pro Japonsko vyrábí doma.
- FreeCz.Net diskusní fórum se přesunulo na inWiFi kvůli nákladům a nízké návštěvnosti.
- Vodafone Live MapWay nabízí graficky přehlednou navigaci k 20 milionům objektů v
  Británii.
- Vodafone Live MapWay je kvalitnější než mapy T-Mobile a Eurotelu.
title: "'NEC bude 3G telefony outsourcovat. FreeCz.Net přestěhován. Vodafone LIVE MapWay"

  '
---

<p>
Firma <STRONG>NEC</STRONG> se nedávno pustila do intenzivní výroby mobilních telefonů vhodných pro všechna možná (moderní) pásma - dokonce má zajímavé modely i pro GSM. 3G telefony si ovšem již nadále nebude vyrábět sám a jejich výrobu outsourcoval firmě Solectron v čínském Suzhou. Pro japonský trh bude ale telefony nadále vyrábět ve svých továrnách v Japonsku. Je to další příklad toho, jak i výrobně náročné produkty putují do outsourcingu v čínských či jiných továrnách. Nec přitom hodlá v produkci 3G telefonů hrát prim a dlužno dodat, že momentálně patří mezi jejich největší výrobce, protože zásobuje japonského operátora DoCoMo. <EM>Zdroj: </EM><A href="http://www.reuters.com/newsArticle.jhtml?storyID=3185424" target=_blank><EM>Reuters</EM></A>.</p>

<p>
<STRONG>Diskusní fórum FreeCz.Net</STRONG> vzniklé jako protest několika uživatelů proti&#160;cenzuře diskusních příspěvků&#160;moderátorů CzFree.Net, se přesunulo. Nově je <A href="http://www.inwifi.cz/phpbb/index.php" target=_blank>na stránkách inWiFi</A> s tím, že je potřeba snížit náklady na provoz serveru. Sami autoři ale připouštějí, že návštěvnost fóra se blíží nule. </p>

<p>
<IMG height=129 alt="Vodafone LIVE MapWay" src="http://beta.marigold.cz/obrazek/mapway.jpg" width=163 align=right border=1>Jak mají vypadat mapy a navigace na mobilních telefonech <STRONG>předvádí Vodafone se svojí službou Live MapWay</STRONG>. Služba je schopná vás graficky velmi přehledně navigovat k 20 milionům objektům v Británii. Jak to vypadá na telefonu Ericssson T68i vidíte na obrázku...</p>

<p>
Službu vyvinul m-spatial a oproti tomu, co předvádí T-Mobile je to opravdu slušný rozdíl, i mapy Eurotelu jsou horší. </p>