---
ID: 91
author: Patrick Zandl
layout: post
oldlink: 'https://www.marigold.cz/item/3g-cip-s-rychlosti-24-mbps-konec-neomezenych-dat-u-broadband-isp

  '
post_date: 2003-02-13 09:17:00
post_excerpt: ''
published: true
summary_points:
- G sítě údajně zvládnou 24 MBps díky australskému turbo dekoderu.
- Američtí ISP bojují s nárůstem dat v broadband připojeních domácností.
- Omezování dat v USA kvůli P2P sítím je podle autora zbytečný poplach.
title: "3G čip s rychlostí 24 Mbps. Konec neomezených dat u broadband ISP?"
---

<p>
První zajímavost je spíše charakteru "američní vědci oznámili, že..." - ačkoliv v danném případě jsou to vědci australští v Bellových laboratořích. Ti prý našli způsob, <STRONG>jak v 3G sítích protlačit data rychlostí 24 MBps</STRONG>, tedy více jak desetkrát rychleji, než tomu bylo doposud možné. Článek jsem <A href="http://www.wired.com/news/wireless/0,1382,57641,00.html" target=_blank>našel na Wired</A>, mém oblibeném magu, ale mám s ním trochu problémy. Především se o čipu hovoří jako o turbo dekoderu, takže mi přijde spíše, že jde o čip pro kompresi videa, který na relativně úzkém pásmu zakomprimuje video tak, jako by bylo v 24Mbps nekomprimovaném streamu. Nikde jinde jsem k tomu více podrobností nenašel, takže bych řekl, že je to nějaký zmatek. Je to škoda? Jak článek říká: stavby a investice do 3G sítí jsou už v plném proudu a na takový čip už nikdo čekat nebude. Dejte ho do dalšího upgrade... 4G sítě jsou ostatně za rohem, vloni jsem byl na konferenci, kde se řešily problémy sítí 5G a mimo jiné se navrhovalo 3G sítě přeskočit úplně :)</p>

<p>
Na Živě se Otakar Schon <A href="http://www.zive.cz/h/Uzivatel/Ar.asp?ARI=109397&amp;CAI=2114" target=_blank>rozpývá nad tím</A>, jak <STRONG>američní ISP bojují proti nárůstu dat v broadband připojeních domácností</STRONG>. Za tento nárůst mohou zejména P2P sítě a ISP přistupují k omezování doposud nelimitovaného objemu dat. Na toto téma jsem se zamýšlel už před dvěmi lety - a od té doby se ISP v USA k velkému omezování nerozhoupali, takže bych řekl, že poplach je stále zbytečný. Spíše je trápí sdílení připojení přes WiFi...čili podle mne trochu odbytý článek :(</p>