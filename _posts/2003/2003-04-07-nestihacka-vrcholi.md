---
ID: 222
author: Patrick Zandl
layout: post
oldlink: 'https://www.marigold.cz/item/nestihacka-vrcholi

  '
post_date: 2003-04-07 09:26:00
post_excerpt: ''
published: true
summary_points:
- Cinetik spuštěn, ale detaily vyžadují nečekané úpravy a předělávky.
- Obálky pro Cinetik problematické, razítko se rozmazává, štítky překračují váhový
  limit.
- T-Mobile doručil MMS zprávu odeslanou v pátek až v neděli.
- Marigold nestíhá aktualizovat kvůli nákupům titulů a dalším povinnostem.
title: Nestíhačka vrcholí
---

<p>
Minulý čtvrtek mne čekalo spuštění Cinetiku a ačkoliv už za ta léta vím, jak spuštění nového projektu vypadá, tentokráte jsem se nechal mírně překvapit. Bylo toho moc najednou - ukázalo se, že spousta detailů musí být jinak a musí se najednou předělávat. Ukázalo se, že sehnat vhodné obálky je podstatně větší problém, než jsem myslel - na běžných obálkách špatně drží razítkovací barva a rozmazává se, protože jsou z hlazeného kartonu, lepit na ně štítky nejde, protože tím by překrošily váhový limit. Nechat si je potisknout - zajímavá myšlenka, jenže očekáváme že by se na ně mělo vytisknout i vyplacení od pošty, což stále ještě není - klasický zásek v kruhu.. :)</p>

<p>
Abych si nestěžoval jen na sebe, v pátek jsem posílal z nového Samsungu V200 Ditě MMS zprávu, jak vypadá hromada DVD, kterou za chvíli expedujeme. T-Mobile nezklamal a zprávy doručil až v neděli. Při dotazu na infolinku mi bylo řečeno, že se to někdy stává... (český překlad, je to v naší síti běžné). Takže jsme se s Ditou ráno dohodli, že MMS zprávy jsou fajn věc a že to budeme dělat tak, že si přes den budeme fotit zajímavé věci a večer si je ukážeme. Vyjde to levněji a rychleji. Jen mne tak napadá, že si T-Mobile možná pod MMS představuje něco jiného, než já - ale to bude samozřejmě moje chyba!</p>

<p>
Výsledmo nestíhám dát na Marigolda to, co bych na něj chtěl dát - dneska se musím postarat o nákupy titulů a další legrácky, vychází Minority Report (jen pro půjčovny) na DVD atd... takže k Marigoldovi se dostanu asi až v noci...</p>