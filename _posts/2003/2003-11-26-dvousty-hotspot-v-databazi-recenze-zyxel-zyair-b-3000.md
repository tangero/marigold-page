---
ID: 695
author: Patrick Zandl
layout: post
oldlink: 'https://www.marigold.cz/item/dvousty-hotspot-v-databazi-recenze-zyxel-zyair-b-3000

  '
post_date: 2003-11-26 08:51:00
post_excerpt: ''
published: true
summary_points:
- Dvoustý hotspot v databázi patří síti CzFree.Net a je v Praze 4.
- ZyXEL ZyAIR B-3000 recenzován na WiFiNetNews.
- Ericsson Z1010, první 3G telefon, uveden na trh v lednu 2004.
- Martin a marmeláda u Donalda je rozšířený problém mezi manažery.
title: "Dvoustý hotspot v databázi, recenze ZyXEL ZyAIR B-3000"
---

<p>
Tak jsem dnes slavnostně schválil <STRONG>dvoustý hotspot v databázi hotspotů</STRONG>, ten dvoustý patří do sítě CzFree.Net a jeho MAC je CZFree.Net.Heaven. Legrační je, že je na Praze 4 v Batelovské ulici, kde máme sídlo Cinetiku (jen to úřední, fyzicky je tam byt, ve kterém bydlí Vreco :) Dlužno ale dodat, že to takhle hezky vyšlo jen díky nedostatku času přidat do databáze hotspoty AutoContu - jinak by to vyšlo na AutoCont. A protože další hotspot si přidal CzNet, máme v databázi 201 hotspotů - hotspot CzNetu je přímo na Václaváku a zdá se mi, že se tahle síť hezky rozjíždí - provozuje <A href="/hotspoty2.html?network=cznet">už 12 hotspotů</A>, na Václaváku nabízí zdarma 32 Kb/s sdíleného prostoru, to už je veliká WiFi síť...</p>

<p>
Z WiFi bych ještě rád upozornil na recenzi<STRONG> ZyXEL ZyAIR B-3000</STRONG> na <A href="http://wifinetnews.com/archives/002583.html" target=_blank>WiFiNetNews</A>.</p>

<p>
Ericsson zase posunuje uvedení svého prvního 3G telefonu Z1010 - podle všeho by ale na trhu měl být opravdu v lednu 2004. Zdroj: <A href="http://www.3g.co.uk/PR/Nov2003/6140.htm" target=_blank>3G</A>.</p>

<p>
K pondělnímu <STRONG>spotu o Martinovi a marmeládě u Donalda</STRONG> - dostal jsem jeden email od člověka z jisté telekomunikační firmy, který mi psal, že si na poradě všimli, že jejich šéf měl pokecanou košili a že to tedy nutně byl Martin. Humorné ale bylo, že to byl člověk z úplně jiné firmy, než z které je Martin, takže to vypadá, že je to docela rozšířený problém, konzumace marmeládou plněných pokrmů v manažerském obleku. <EM>Jupí, nejsem jediné prasátko na světě :)</EM></p>