---
ID: 312
author: Patrick Zandl
layout: post
oldlink: 'https://www.marigold.cz/item/genoa-ii-zazrak-spoluprace

  '
post_date: 2003-05-25 09:17:00
post_excerpt: ''
published: true
summary_points:
- Genoa II je projekt americké vlády pro analýzu dat souvisejících s terorismem v
  USA.
- Cílem Genoa II je propojit lidské a strojové myšlení pro efektivnější řešení problémů.
- Projekt Genoa II má zjednodušit vyhledávání informací a vytvořit dynamickou síť
  spolupráce.
- Autor hledá software pro automatické vyhodnocování a odpovídání na firemní emaily.
title: Genoa II – zázrak spolupráce?
---

<p>
O třetí hodině ranní brouzdání webem jsem narazil čistě náhodou na zajímavý <A href="http://www.darpa.mil/iao/GenoaII.htm" target=_blank>projekt Genoa II</A>. Anžto mi přišel vskutku zajímavý a nikde u nás jsem o tom neslyšel, vizte zde pár informací. </p>

<p>
<STRONG>Genoa II</STRONG> je je určen pro rozvoj potřeb analytických týmů, jeho prvotním účelem je pomoci s analýzou dat souvisejících s průnikem teroristů na území USA. Není se čemu divit, že tvůrcem Genoa je americká vláda. </p>

<p>
Genoa II má pomáhat týmům rychleji, snadněji a operativněji řešit každodenní operace. V podstatě slibuje, že <STRONG>lidé a stroje budou "myslet společně" v reálném čase</STRONG> nad komplikovanými problémy. Genoa II slibuje odstranit problémy a omezení lidského rozpoznávacího systému a zesilovat rozpoznávání, tedy zjednodušit lidem vyhledání podstatných informací a vytipovávat problémy. Genoa také chce zrušit stávající hieararchickou strukturu řízení a práce a vytvořit dynamickou, rychle adaptovatelnou síť spolupráce v podstatě na bázi peer-to-peer.</p>

<p>
Vypadá to jako velmi slibný projekt, minimálně co se výzev týká. Samozřejmě bude zajímavé, jaký bude výsledek a to se obávám jen tak nedozvíme, protože je to obranný projekt USA a toto je asi všechno, co se o něm kdy dozvíme, kromě občasného objevení se v rozpočtu. Nicméně něco podobného by bylo prima i pro komerční firmy - ty by na takový software utrhaly ruce. Analýza informací a jejich zpracování je stále více a více důležité. Vezměte si jen burzu. Vůbec nechápu, jak se na ní dalo obchodovat ve třicátých letech, když neexistovaly fulltexty. Dneska, když chcete na Ameritrade všechny informace o dané firmě, jsou to dva kliky a vidíte její finanční výsledky, poslední tiskové zprávy, analýzy a data... jenže jste zase daty přehlceni. </p>

<p>
Genoa II mi připomíná <STRONG>podstatně skromnější problém, jenž řešíme v Cinetiku</STRONG>. Spousta lidí nám posílá emaily v nichž se nás ptá do kolečka na to samé. Chtěli jsme koupit systém, který by tyto emaily vyhodnotil a automaticky by na ně rozeslal správné předpřipravené odpovědi, případně je předal k zodpovězení operátorovi, pokud by nepoznal, čeho se týkají. Nic takového jsem nenašel, přitom ten systém nemůže být moc složitý. A té práce, kolik by ušetřil... s rostoucím významem emailové komunikace ve firmách by si takový software musel najít pár zájemců. Jenže tu i onde nic k sehnání. Kdybyste někdo věděli o takovém softu, klidně pište na <A href="mailto:marigold@marigold.cz">marigold@marigold.cz</A> :)</p>