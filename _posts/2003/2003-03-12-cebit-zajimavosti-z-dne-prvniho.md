---
ID: 161
author: Patrick Zandl
layout: post
oldlink: 'https://www.marigold.cz/item/cebit-zajimavosti-z-dne-prvniho

  '
post_date: 2003-03-12 12:27:00
post_excerpt: ''
published: true
summary_points:
- CeBIT má letos slabé press centrum s rigidní síťovou politikou a drahým WiFi.
- Topcom nabízí 802.11b technologii s rychlostí 44 Mbps, ale budoucnost je nejistá.
- Macaron kombinuje WiFi router s Bluetooth, ADSL modemem, USB portem a firewallem.
- Garmin vystavuje GPS vysílačky Rino s PMR446, umožňující posílat pozici zdarma.
title: CeBIT zajímavosti z&nbsp;dne prvního
---

<p>
První <STRONG>velkou slabinou CeBITu je letos press centrum.</STRONG> Na rozdíl od minulých let je tu velmi rigidní síťová politika, takže se na internet přistupuje skrze proxy, která není průchozí ani pro smtp ani pro pop3 nebo FTP. Dost mizerné, nahrávat fotografie na server ručně přes webové rozhraní po jedné se mi zase tak moc nechce, takže uvidíme co s tím nadělám. WiFi je tu placené a stojí 30 &#8364; na den, což je drahota maximální, to i GPRS v roamingu vyjde podstatně laciněji při rozumném užití... a pak má být WiFi levná technologie, když to takhle zdražují uměle. Naštěstí se situace dá řešit a tento článek sponzoruje Cisco, přes jehož APčko jsem napojen v hale 27 (no, do doby, než si toho všimnou :).</p>

<p>
Procházku po CeBITu jsem <STRONG>začal v telekomunikační hale 27</STRONG> a tady je stručný souhrn novinek - to nejzajímavější rozvedeme později. </p>

<p>
<STRONG>Topcom</STRONG> zde nabízí techniku <STRONG>802.11b pracující na rychlosti 44 Mbps</STRONG>, tedy čtyřnásobku 11 Mbps klasického WiFi. Má tu PCI, PCMCIA karty i routery a APčka, ale mnoho budoucnosti tomu nedávám. Spíše se orientujte na Géčko. Zajímavá a hezkou jsou ale jejich řešení pro posílání SMS z pevné sítě - u nás to ale dělá Fincom a jiné řešení se u nás zatím ani nezačalo chytat. </p>

<p>
Zajímavou kombinaci všeho možného nabízí společnost <STRONG>Macaron</STRONG> - její <STRONG>kombinovaný router obsahuje nejenom access point s WiFi, ale také s bluetooth</STRONG>. Má vestavěný ADSL modem, USB port a ethernet, abyste měli nějakou tu ochranu, má i vestavěný firewall. Zajímavé, pokud máte kancelář připojenou pomocí ADSL a chcete si udělat propojitelnou síť...</p>

<p>
O stánek vedle nabízí <STRONG>Lea Elektra</STRONG> <STRONG>komponenty pro rozvod ethernetu skrze elektrickou síť</STRONG> - něco podobného tu vystavuje i Siemens a pokud byste chtěli jen přenášet stavové informace pro dálkové ovládání spotřebičů v domě, pak i PowerHouse. </p>

<p>
Zajímavé řešení tu má firma<STRONG> VoiceCom v podobě elektronické telefonní sekretářky</STRONG>. Jde o krabičku, které můžete dávat hlasovým pokynem příkazy k vytočení telefonního čísla. Ona si umí kontakty načítat z outlooku a nepotřebuje, abyste ji hlasové povely k vytočení jednotlivých jmen učili - ona sama rozpozná, které jméno máte na mysli. Ovšem je to německé řešení a s češtinou si moc nerozumí. </p>

<p>
<STRONG>Benq</STRONG> vystavuje mnoho produktů - zajímavé je, že jeho WiFi produkty ještě stále nejsou certifikovány, takže použáví pouze označení WLAN a nikoliv WiFi. Snad to rychle napraví a jde jen o jeho administrativní nedopatření - interoperabilita je důležitá a nesmí se podceňovat. Kromě WLAN produktů (o USB adapteru psal již server Technet.cz) tu byl <STRONG>mobil Benq P30</STRONG> vybavený operačním systémem Symbian a Ericssoní nadstavbou UIQ. Mobil podporuje MMS, Javu, GPRS Class 10 a má vestavěnou kameru nabízející VGA kvalitu snímání. </p>

<p>
Také stánek NECu <EM>(i on jich má na výstavišti několik, takže se bavíme stále o hale 27) </EM>presentoval mobilní telefony a pokrok v 3G mobilech. Nec se snaží, jeho mobily jsou navíc vybaveny i-Mode (u japonské firmy pochopitelné). Jeho 3G telefony jsou již funkční ale přiznám se, že v grafické úrovni a logice ovládání má NEC mezery - chvíli jsem si hrál s emailovým klientem v 3G modelu <STRONG>NEC e808</STRONG> <EM>(má větší displej a QWERTY klávesničku ve stylu Sony Clie než e608)</EM> a zdálo se mi to trochu kostrbaté a nepříliš ergonomické. Až bych řekl linuxoidní, ale linux v tom nebyl :)</p>

<p>
V hale 27 se také vystavují vysílačky - <STRONG>pamětníci CBček a Alanů či Albrechtů tu najdou svého výrobce</STRONG>, ten se dnes pořád soustředí na bezdrátovou PMR komunikaci, ale už spíše v PMR 446 takže dělá roztomilé malé ručky. Ty tu vystavuje ale i motorola jako modely TalkAbout, to už je ale v jiné hale. Samozřejmě Albrecht k tomu má i další příslušenství jako headsety.</p>

<p>
<STRONG><IMG height=260 alt="Garmin Rino 110" src="http://www.garmin.com/products/rino/graphics/rino110PIC.jpg" width=95 align=right>Potěšil také stánek Garminu</STRONG>, výrobce GPSek. Kromě NavTalku, mobilního telefonu kombinovaného s GPS, tu vystavuje samozřejmě i GPSky, zaujaly mne nové malé GPS Geko - levné a jednoduché výrobky. Kromě toho tu měl Garmin také <A href="http://www.garmin.com/products/rino/" target=_blank><STRONG>vysílačky Rino</STRONG></A> pracující v PMR446 a vybavené GPS. Prima na tom je, že svoji pozici můžete poslat kolegovi přes rádio (teoretický dosah 5 km) zdarma - u NavTalku můžete použít SMS a ta už něco stojí. Cena levnější verze Rino 110 s 1MB RAM pro nahrávání&#160;point-of-interest je 200 USD, za verzi Rino 120 s 8 MB RAM využitelnou i pro mapy z MapSource je nutno ještě 70 USD přitlačit. Moc hezká hračka!</p>