---
ID: 356
author: Patrick Zandl
layout: post
oldlink: 'https://www.marigold.cz/item/byl-to-tezky-den

  '
post_date: 2003-06-11 08:47:00
post_excerpt: ''
published: true
summary_points:
- Den byl těžký kvůli absencím zaměstnanců a nákupu nevhodného filmu.
- Distributor odmítl vystavit fakturu za film kvůli vedru.
- Očkování od doktora stálo 1700 Kč a završilo nepříjemnosti.
- Muž s vybitou autobaterií měl větší problém, což autora potěšilo.
title: "Byl to těžký den"
---

<p>
Včera jsem měl těžký den. Kromě toho, že jsem musel několikrát pobíhat mezi kanceláří a centrem v největším parnu, tak nedorazili zaměstnanci ze stupidních důvodů do práce (udělám si TOP 10 výmluv pro zaměstnavatele!) a já jsem zůstal na všechno celé dopoledne sám. Navíc bylo úterý, musel jsem nakupovat filmy pro Cinetik (na to jsem si vyhradil úterý už dávno), aby se ukázalo, že tento týden vyšla jen "komedie pro náctileté" <A href="http://www.cinetik.cz/DetailPage.asp?DPG=3689">Sexy párty </A>- a distributor byl tak horkem vydeptaný, že když jsem si bral své kopie, odmítl mi i vystavit fakturu se slovy, že kvuli pár tisícovkám se v tom vedru nebude hýbat a že mu zaplatím příště. Na dovršení všeho do mne odpoledne doktor napral dvě injekce očkování a zinkasoval 1700 Kč. Prostě to byl těžký den. </p>

<p>
Už to vypadalo, že mi ho jen tak nic nezlepší, jenže když jsem šel po Antala Staška ke svému autu, zcela náhodou jsem zaslechl dva chlápky, jak se u auta baví. Z rozhovoru jsem zaslechl pravda jedinou větu, ale ta mi osvětlila, že mé problémy jsou v porovnání s jejich ničím. Ten jeden hoch totiž na celou ulici oznámil <EM>"Ty vole já mám v prdeli baterku".</EM> Uznejte - to je teprve problém. Podle toho, jak se tvářil, neměl v pozadí nějakou trapnou AA baterku, ale nějakou velkou, solidní. Je to hezký den, když víte, že nejste sami, kdo má problém :)</p>