---
ID: 748
author: Patrick Zandl
layout: post
oldlink: 'https://www.marigold.cz/item/dneska-to-bude-slabsi

  '
post_date: 2003-12-18 07:52:00
post_excerpt: ''
published: true
summary_points:
- Psaní článků vyžadovalo vypnutí rušivých aplikací pro soustředění na souvislý text.
- Teleinform, encyklopedie komunikačních technologií od VUT Brno, nabízí rychlou orientaci
  v telco technologiích.
- Autor poslal životopisy do telekomunikačních firem a nečekaně dostal pozvání na
  schůzku.
- Ministr Mlynář vysvětlil angažmá Dušana Chmelíčka a kritizoval anonymní udání na
  ministerstvu.
title: Dneska to bude slabší…
---

<p>
Včera jsem celý den psal nějaké články a texty, co jsem tak porůznu nasliboval. Robert Neměc měl pravdu, když zde v diskusi psal, že efektivitu práce zvýší vypnutí Outlooku a ICQ, bez toho bych nenapasal soustavný text a to mne včera čekalo zhruba dvacet tisíc znaků. Nejhorší na tom vždy je takový text napsat - celý článek jsem měl v hlavě a bylo potřeba ho přes interface (v tomto případě skrze prsty a klávesnici) digitalizovat. A mým oblíbeným problémem je úvod, nikdy se nemohu dobrat k tomu, jak text začít. Vyřešil jsem to kulantně, první větu jsem doslova opsal z nějakého textu na podobné téma, co jsem kde našel a pak už se mi psalo krásně. Vzpomínám si, že vždy, když jsem četl knihu J. Verna, tak jsem vždy napoprvé přeskočil prvních dvacet stránek, protože se mi zdálo, že úvod Verne nezvládá. Dneska se utěšuji tím, že když i takový mistr s tím má v mých očích problémy, tak se to mně dá odpustit. </p>

<p>
Při příležitosti psaní jsem našel <STRONG>zajímavý český server </STRONG><A href="http://www.teleinform.cz/" target=_blank><STRONG>Teleinform</STRONG></A> s podtitulem <STRONG>encyklopedie komunikačních technologií</STRONG>. Tvoří ho VUT v Brně a opravdu je to slušná encyklopedie všech možných telco technologií a pojmů, není sice nijak ukecaná a detailní, ale pokud nechcete detailní technickou&#160;informaci, najdete tu toho opravdu hodně. Skvělá věc pro rychlou orientaci začínajících a středně pokročilých.</p>

<p>
Nedávno jsem se rozhodl, že už jsem se poflakuji bez pořádné práce dlouho a že by nebylo naškodu zase vstoupit do pracovního procesu. Minulý týden jsem prolézal <A href="http://www.jobs.cz/">Jobs.cz</A>, jaké jsou nabídky práce u telekomunikačních firem a kupodivu jsem u dvou operátorů našel hodně zajímavé pozice, tož jsem tam poslal životopis. Až později jsem si všiml, že ty pozice tam visí už dlouho a krom toho se nikdo neozval, překvapivě se ale ozvala další telekomunikační firma, kde bych to čekal zřejmě nejméně a dneska odpoledne máme schůzku.&#160;Takže třeba nezůstanu nezaměstnaný :)&#160;</p>

<p>
Včera jsem také na netu narazil <A href="http://www.bloguje.cz/blogy/mujblog/18611_item.php" target=_blank>na článek o tom</A>, <STRONG>jak se dělal průzkum něčeho kolem Go karet</STRONG>, bylo to docela vtipné a vypovídá to o tom, proč já průzkumy vždy beru spíše za orientační a nevěřím jim ani za mák, pokud nevím přesně a jasně, kdo je dělal a jak tomu člověku můžu věřit. </p>

<p>
Lupa nejede, ach jo. </p>

<p>
<STRONG>Ministr Mlynář</STRONG> vydal prohlášení vysvětlující okolnosti nastoupení Dušana Chmelíčka na ministerstvo a zakládání eseročka, už když o tom <A href="http://lidovky.centrum.cz/clanek.phtml?id=223565" target=_blank>psaly Lidové noviny</A> o víkendu mi to přišlo nějaké divné (to co psaly). Mlynářovo vysvětlení mi připadá rozumné, jasné, být autor článku, asi bych se propadl do země. </p>

<p>
Co mi ale není jasné, je věta z toho prohlášení: <EM>Na Ministerstvu informatiky působí několik jednotlivců, kteří měli spory s vedením i v dobách Úřadu pro veřejné informační systémy, a jenž do řady redakcí soustavně zasílají různé hanopisy a udání. Jednou jsou namířena na mé náměstky, jindy na projekty Ministerstva informatiky, vždy jde však o snůšku lží a polopravd.</EM> Proč si Mlynář takové zmetky na ministerstvu drží? Copak se nedá zjistit o koho jde a během pěti minut mu poslat výpověď? Copak ministr MUSÍ mít na vlastním ministerstvu lidi, kterým nevěří? <EM>Zdroj: </EM><A href="http://www.telefonie.cz/zprava.asp?id=3648" target=_blank><EM>Mlynar.cz</EM></A><EM>.</EM></p>