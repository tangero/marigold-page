---
ID: 706
author: Patrick Zandl
layout: post
oldlink: 'https://www.marigold.cz/item/tiscali-a-jeho-wifi-aneb-lupi-priloha-o-wifi

  '
post_date: 2003-12-01 08:41:00
post_excerpt: ''
published: true
summary_points:
- Lupa vydala komerční přílohu o WiFi, sponzorovanou firmou Tiscali.
- Tiscali aktuálně provozuje čtyři WiFi hotspoty v Praze, Brně, Ostravě a Olomouci.
- Tiscali plánuje rozšířit síť na 20 hotspotů v krajských městech a významných objektech.
- Autor dříve Tiscali a GTS v přehledu hotspotů opomněl, nyní Tiscali doplní.
title: "Tiscali a jeho WiFi (aneb Lupí příloha o WiFi)"
---

<p>
Lupa dneska vydala <A href="http://www.lupa.cz/wifi/" target=_blank>svoji přílohu</A> věnovanou WiFi, jde o přílohu komerční. Hádat, kdo si ji zaplatil, nemusíte věru dlouho, natvrdlejším napoví položka v nabídce WiFi u Tiscali. Což ovšem ničemu nevadí, ba právě naopak, protože WiFi u Tiscali pro mne dlouho byla velká neznámá. A tak doporučuji přečíst Rozhovor s Product Managerem <STRONG>Bohdanem Gembalou</STRONG> o TISCALI Wi-Fi (<A href="http://www.lupa.cz/wifi/rozhovor.html" target=_blank>Lupa zde</A>). </p>

<p>
Ze zásadnějších informaci vyjímám: <STRONG>Tiscali má v současné době čtyři hotspoty</STRONG>: Dělnická 12 v Praze 7 (Cafe Rosmarin), Cejl 20 v Brně (vrátnice budovy Kovoterm), třída 28. října 162 v Ostravě (budova Zepter, u vrátnice) a Regionální centrum Olomouc (restaurace Mexicana a přízemí objektu), na první etapu chystá celkem 20 hotspotů. Počítá se s pokrytím všech krajských měst a významných objektů v nich (úřady místní a státní správy, knihovny, konferenční centra apod.), následně i významnějších kulturních, obchodních a rekreačních lokalit v České republice. Platit by se mělo přímo na místě - například v restauracích - nebo formou předplatných kuponů. Fotografie hotových hotspotů <A href="http://www.lupa.cz/wifi/wifi_u_tiscali.html" target=_blank>jsou zde</A>. </p>

<p>
Nedávno jsem psal přehled hotspot operátorů u nás (anglicky na <A href="http://www.telekonom.com/archives/000045.html" target=_blank>Telekonom.com</A>)&#160;a Tiscali i GTS jsem tam suše vynechal s tím, že v této oblasti nejsou příliš aktivní.&#160;I tak ale hotspoty Tiscali přidám do přehledu. &#160;</p>