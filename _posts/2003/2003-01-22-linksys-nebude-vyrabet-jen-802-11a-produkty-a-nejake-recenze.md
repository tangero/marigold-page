---
ID: 57
title: 'Linksys nebude vyrábět jen 802.11a produkty a&nbsp;nějaké recenze'
author: Patrick Zandl
post_excerpt: ""
layout: post
oldlink: >
  https://www.marigold.cz/item/linksys-nebude-vyrabet-jen-802-11a-produkty-a-nejake-recenze
published: true
post_date: 2003-01-22 08:25:00
---
<p>
Linksys v úterý potvrdil, že ruší všechny produktové a vývojové řady založené pouze na standardu 802.11a. Napříště bude vyvíjet a vyrábět pouze dualbandové technologie 802.11a + b a technologii 802.11g. Singlebandové produkty 802.11a jsou tedy nepopulární i u dalšího výrobce a vypadá to tak, že předpovědi se potvrdí - tento standard je rychlejší, ale přichází pozdě a není zpětně kompatibilní, takže se na něj všichni vykašlou a přidají ho jen (v lepším případě) do stávajících produktů. Oproti tomu 802.11g je zpětně kompatibilní s WiFi, takže do ní výrobci investují s klidem. </p>

<p>
A to mi připomíná, že jsem našel další <STRONG>recenzi prvního broadband routeru s 802.11g - BuffaloTech AirStation 54Mbps Broadband Router</STRONG> (WBR-G54) (zde na <A href="http://www.smallnetbuilder.com/Reviews-33-ProdID-WBRG54.php" target=_blank>Small Net Builderu</A>). Zajímavá je hned první informace: jediný klient s 802.11b kartou shodí rychlost do klasického WiFi. No, konečně je mi jasné, jak to vyřešili - neřešili to :) Jo a recenzi <STRONG>APčka s podporou 802.11g Linksys WAP54G</STRONG> najdete na <A href="http://www.smallnetbuilder.com/Reviews-36-ProdID-WAP54G.php" target=_blank>témže serveru</A>.</p>

<p>
<A href="http://www.smallnetbuilder.com/Reviews-38-ProdID-WSB24.php" target=_blank>Ostatně tamtéž</A> najdete recenzi <STRONG>WiFi boosteru od Linksysu</STRONG> (zesilovače signálu) o kterém jsem odkazoval včera na Svět PDA - tato je ovšem podstatně větší, ale v angličtině.</p>

<p>
Na <A href="http://www.businessweek.com/magazine/content/03_04/b3817166.htm" target=_blank>BusinessWeeku</A> najdete článek o tom, <STRONG>kolik lidí používá kde WiFi</STRONG>. Například pouhých 16 000 evropanů údajně platí za připojení k internetu přes WiFi. V USA je to 65 000 lidí. No, odkud ta čísla vzali, ve článku není. </p>
