---
ID: 191
author: Patrick Zandl
layout: post
oldlink: 'https://www.marigold.cz/item/kterak-americka-armada-oblbovala-s-dezinformaci-o-satelitnich-telefonech

  '
post_date: 2003-03-24 11:02:00
post_excerpt: ''
published: true
summary_points:
- Satelitní telefony nepřitahují americké chytré bomby, původní zpráva byla nevážná
  spekulace.
- Chytré bomby se navádějí laserem, radiomajákem s GPS, nikoliv satelitními telefony.
- Americká armáda šířila dezinformaci o satelitních telefonech, aby omezila pohyb
  reportérů v Iráku.
- Autor doporučuje film Vrtěti psem pro kritické zhodnocení mediálního obrazu války.
title: "Kterak americká armáda oblbovala s dezinformací o satelitních telefonech"
---

<p>
Minulý týden jsem se nechal nachytat na špek, kterému ještě dnes většina médií věří. Napsal <A href="#">jsem tu zprávu </A><EM>(ačkoliv jsem ji označil jako nevážnou, měl jsem chvíli za to, že tomu tak fakt může být)</EM>, podle níž se ukázalo, že <STRONG>satelitní telefony mohou sloužit jako maják přitahující americké chytré bomby</STRONG>. Jenže se ukázalo, že je to trochu jinak.</p>

<p>
Nejdříve začalo být divné, jak může americká armáda používat satelitní frekvenci vyhrazenou pro telefony. Chvíli se spekulovalo o tom, že americká armáda používá komerční satelitní telefony pro navádění svých bomb, jenže i to byl nesmysl. </p>

<p>
Jak se vlastné chytrá bomba navádí? Inu tak, že někdo označí cíl. Doposud se to dělalo tak, že někdo označil laserem <EM>(fakt na to musel z poměrně malé vzdálenosti řádu dvou kilometrů svítit!)</EM> objekt, kam má bomba dopadnout. Nové "chytré bomby" nasazené v Perském zálivu používají označení pomocí radiového majáku a kombinaci s GPS. Bomba zná přesnou polohu radiomajáku a ta slouží jako korekce polohy, kterou udává GPSka v bombě <EM>(mechanismů je sice více, ale nás zajímá tento).</EM> </p>

<p>
Nakonec se ukázalo, že problém není v radiomajáku provozovaném na bázi komerčního satelitního telefonu (což byl nesmysl), ale v tom, že <STRONG>americká armáda nechtěla, aby se jí po Iráku trajdali reportéři</STRONG>, kteří by mohli živě reportovat o tom, co se tu skutečně děje. A tak vypustili hezky bokem tuto dezinformaci. Jak? Inu, při jedné tiskovce se o tom bokem při rautíku&#160;zmínil jeden "poradce" s tím, že to je aktuální problém trápící armádu...</p>

<p>
Ještě věříte tomu, co se dává v televizi o téhle válce? Pujčte si ve vaší půjčovně film <STRONG>Vrtěti psem</STRONG>... jen tak na okraj, hezká sbírka plakátů na podporu tažení do Iráku <A href="http://www.cafeshops.com/warposter" target=_blank>je zde</A>.</p>