---
ID: 163
author: Patrick Zandl
layout: post
oldlink: 'https://www.marigold.cz/item/cebit-je-pro-mne-temer-u-konce

  '
post_date: 2003-03-13 14:29:00
post_excerpt: ''
published: true
summary_points:
- Mobilní telefony ukazují, jak asijští výrobci dohánějí velké značky.
- Nokia těží z mnohaletého budování značky, Samsung se jí snaží následovat.
- WiFi bylo akceptováno, nikdo nerozporoval jeho prvenství v pásmu 2,4GHz.
- CeBIT nepřinesl letos žádné velké překvapení ani markantní trendy.
title: CeBIT je pro mne téměř u&nbsp;konce
---

<p>
Za hodinu a půl odjíždíme domů. Letos se žádné větší překvapení ani markantní trend nekonalo. Přesto bylo na co se dívat - <STRONG>v mobilních telefonech</STRONG> především na to, jak asijští výrobci dohánějí velké výrobce. Tím se ukázalo, že <STRONG>mnohaleté budování značky Nokia</STRONG>, do něhož firma nacpala tolik peněz, bylo velmi, opravdu velmi moudré. Ostatní výrobci&#160;poněkud splývají s asijskou konkurencí, zatímco Nokia je stále Nokia. Jen Samsung začíná velmi vyčnívat z řady a firmu Nokia následovat - kdo se byl podívat na jeho nové modely s otočným displejem a jeho organické LED displeje, dá mi za pravdu, že takovému křišťálovému jasu obrazu se těžko odolává...</p>

<p>
Ve WLAN sítích se žádné velké novinky nepředstavily - každý tu sice tím či oním způsobem WiFi nabízel a představoval, ale nic převratného se kolem nedělo. Ovšem právě <STRONG>ta potichá akceptace WiFi je to nejdůležitější</STRONG>. Nikdo prvenství WiFi nerozporoval a jiných pokusů provozovat bezdrátovou síť v pásmu 2,4GHz bylo pomálu...</p>

<p>
Tož, příští rok na CeBITu zase na shledanou. Doma budu po jedné v noci, pak se bude vyspávat a v pátek bude snad čas k tomu něco více napsat (k CeBITu, ne ke spaní)...</p>