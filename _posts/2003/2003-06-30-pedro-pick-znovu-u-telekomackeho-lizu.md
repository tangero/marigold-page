---
ID: 393
author: Patrick Zandl
layout: post
oldlink: 'https://www.marigold.cz/item/pedro-pick-znovu-u-telekomackeho-lizu

  '
post_date: 2003-06-30 08:37:00
post_excerpt: ''
published: true
summary_points:
- Pedro Pick vybrán Českým Telecomem jako poradce bez výběrového řízení za miliony
  dolarů.
- Pick figuroval v aféře uplácení při privatizaci Českého Telecomu v roce 1999.
- Vyšetřování Pickovy role v korupční aféře privatizace Telecomu bylo zastaveno.
- Článek spekuluje o politickém pozadí přidělení zakázky Pickovi bez výběrového řízení.
title: "Pedro Pick znovu u telekomáckého lizu"
---

<p>
Máme tu další malý skandálek a v jeho středu je opět Pedro Pick. Český Telecom <STRONG>si ho totiž vybral bez výběrového řízení</STRONG> za poradce při nákupu Eurotelu a vyplatí mu za to 1 až 2 miliony dolarů. To, že by mělo proběhnout výběrové řízení, představenstvo Telecomu nevzrušuje.</p>

<p>
<STRONG>Pedro Pick není neznámý</STRONG>, naposledy si před médii vysloužil ostruhy v roce 1999 při <STRONG>vyšetřování aféry spojené s uplácením při privatizaci Českého Telecomu.</STRONG> On měl být člověkem, který pomohl s organizací téměř třísetmilionového úplatku při privatizaci ČTc. Jenže se nic neprokázalo a vyšetřování vyznělo do ztracena. Jeden z lidí zapojených do vyšetřování mi dokonce později řekl, že mu bylo výslovně řečeno, aby se nezabýval takovým starým případem a pustil se do nových, aktuálních. Inu, podezření, že ty úplatky skončily v bezedných pokladnách určitých politických stran, se bude už těžko smývat. Zdroj: Mobil.cz, <A href="http://www.mobil.cz/domov/kpn-uplatky2.html" target=_blank>Korupční aféra TelSource: jméno zprostředkovatele úplatku je venku</A>. </p>

<p>
Zdalipak celé šarádě velel baby Gross a káplo z toho něco pořádného pro ČSSD? Nebo je v tom jen Vladimír Mlynář, jak říká Euro? Neříkejte mi, že taková trafika se bez výběrového řízení dává zadarmo... Zdroj: <A href="http://www.mobil.cz/svet/telekonom30cerven2003.html" target=_blank>Mobil.cz</A>.</p>