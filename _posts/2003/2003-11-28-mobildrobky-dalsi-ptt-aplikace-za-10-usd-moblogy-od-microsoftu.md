---
ID: 701
author: Patrick Zandl
layout: post
oldlink: 'https://www.marigold.cz/item/mobildrobky-dalsi-ptt-aplikace-za-10-usd-moblogy-od-microsoftu

  '
post_date: 2003-11-28 15:26:00
post_excerpt: ''
published: true
summary_points:
- Visual Communicator od Sapio nabízí Push to talk a textové zprávy pro Series 60
  telefony.
- Programy jako Visual Communicator připomínají VoIP a slibují levnější komunikaci
  mezi uživateli.
- Sapio nabízí i software pro sdílení fotografií z mobilů, dostupný na photostore.se.
- Microsoft plánuje v prosinci představit řešení pro moblogování z Pocket PC a Smartphone.
title: 'Mobildrobky: další PTT aplikace za 10 USD. Moblogy od Microsoftu'
---

<p>
Našel jsem další zajímavý program, který se chce svést <STRONG>na vlně zájmu o Push to talk v mobilních sítích</STRONG>. Program vytvořila švédská společnost <A href="http://www.sapio.se/" target=_blank>Sapio</A> a jmenuje se <STRONG>Visual Communicator</STRONG>, určený je pro Series 60 telefony. Program si má umět stáhnout seznam kontaktů z Phonebooků vestavěného do telefonu a výběrem kontaktu tomu člověku můžete psát jako přes ICQ nebo mu poslat vzkaz právě funkcí obdobnou Push To Talk, to vše bez podpory operátora. Software stojí 10 USD, na Handango.com, kde má být prý vystaven, jsem ho nenašel. </p>

<p>
Je to zajímavé - <STRONG>tyto programy více připomínají VoIP telefonii</STRONG> a autoři také jako hlavní výhody uvádějí možnost <STRONG>levnější komunikace mezi lidmi</STRONG>. Zní to slibně, ale jaká je skutečnost netuším, jdu sehnat dva series 60 telefony <EM>(resp jeden)</EM> a ten soft a vyzkoušet to. Firma Sapio už toho má na triku více, kupříkladu zajímavý software pro Series60/UIQ telefony na sdílení fotografií přímo z mobilů. Najdete ho na serveru <A href="http://www.photostore.se/" target=_blank>photostore.se</A>. Mimochodem <A href="http://www.photostore.se/index.php?category=Funny%20Pics&amp;showpicid=7152" target=_blank>tenhle Ser P80</A>0 to pěkně odskákal... (fotka z Photostore.se)</p>

<p>
Když už jsem u těch <STRONG>fotomobilních komunit, jak to tak vypadá, i Microsoft</STRONG> by rád v tomto ranku zabodoval. Na <A href="http://www.microsoft.com/windowsmobile/resources/communities/default.mspx" target=_blank>svých stránkách</A> přímo píše<EM> "Turn an ordinary blog into a moblog by including pictures from your Pocket PC or Smartphone. Check back here in December to learn how to create yours."</EM> Tak to jsem zvědav, co z toho bude. </p>