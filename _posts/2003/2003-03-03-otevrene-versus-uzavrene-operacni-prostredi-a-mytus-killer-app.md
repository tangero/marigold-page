---
ID: 133
author: Patrick Zandl
layout: post
oldlink: 'https://www.marigold.cz/item/otevrene-versus-uzavrene-operacni-prostredi-a-mytus-killer-app

  '
post_date: 2003-03-03 07:39:00
post_excerpt: ''
published: true
summary_points:
- Mobil.cz publikoval článek o sporu otevřenosti operačních systémů v 2,5G/3G telefonech.
- Microsoft a Symbian aliance projevovali nevraživost ohledně otevřenosti systémů
  v Cannes.
- G nenabídne killer app, ale vyšší rychlost, 2,5G bude většině klientů dlouho stačit.
- WiFi je pro mnohé náhražkou mobilních dat kvůli ceně a dostupnosti.
title: Otevřené versus uzavřené operační prostředí a&nbsp;mýtus killer app
---

<p>
Na Mobil.cz vyšel konečně článek věnovaný sporu o to, zda<STRONG> v chytrých telefonech pro sítě 2,5G a 3G má být otevřené či uzavřené operační prostředí</STRONG>. V Cannes okolo toho bylo docela rušno a mezi Microsoftem na straně jedné a Symbian aliancí a zástupem dalších firem na straně druhé byla cítit značná nevraživost. Takže jestli vás to zajímá, <A href="http://www.mobil.cz/mobilni_komunikace/mobilni_technologie/UMTS/opensys030224.html" target=_blank>článek najdete zde</A>. Mobil.cz k tomu udělal celé téma <A href="http://www.mobil.cz/domov/platformasmartphony030303.html" target=_blank>Ideální platforma pro chytré mobily</A>, takže můžete diskutovat a přemýšlet o budoucnosti operačních systémů v mobilech...</p>

<p>
Článek se také věnuje mýtu killer apps - zabijáckých aplikací které donutí používat lidi sítě 3G. Podle mne nic takového neexistuje a vyložená 3G killer app ani nevznikne. 3G nabídne jen vyšší rychlost a více prostoru, ale 2,5G v podobě GSM/GPRS/EDGE bude dlouho dostačovat většině klientů. Takže 3G bude o ceně a nenápadném přechodu a přetažení klientů z GSM. Stejně jako WiFi. Kdo by se doma připojoval do WiFi sítě a stavěl si je s kamarády, kdyby ADSL od Českého Telecomu tu bylo tři roky (jak bylo slibováno) a za rozumné peníze.<STRONG> I WiFi je o ceně a dostupnosti</STRONG>, pro mnoho lidí se tak stává technologií z nouze - <STRONG>náhražkou mobilních a levných dat</STRONG>, které GSM nebo pevné sítě nejsou schopny či spíše ochotny dát...</p>