---
ID: 680
author: Patrick Zandl
layout: post
oldlink: 'https://www.marigold.cz/item/wpa-neni-tak-bezpecne-d-link-otevira-v-cr-kamerove-zabezpeceni-avizuje-pres-mms

  '
post_date: 2003-11-19 16:05:00
post_excerpt: ''
published: true
summary_points:
- WPA má potenciální bezpečnostní problémy pro malé uživatele, nikoliv pro 802.1x.
- D-Link otevřel 1. listopadu 2003 regionální zastoupení v Praze.
- MRP nabízí videokamerový systém, který zasílá fotografie jako MMS zprávy.
- MRP firma jménem připomíná prvního českého spamera.
title: "WPA není tak bezpečné, D-Link otevírá v ČR, kamerové zabezpečení avizuje"
  přes MMS
---

<p>
Na ComputerWorldu je článek <A href="http://www.cw.cz/cw.nsf/ID/674338FD9FB03012C1256DDE0037E372">Bezpečná, nebo nebezpečná WPA?</A>&#160;Píše se v něm, že s <STRONG>WPA mohou být také problémy ohledně kvality zabezpečení</STRONG>, nicméně ty jsou jen pro malé uživatele, uživatelé s autorizací přes vyhrazený server a 802.1x mohou spát klidně. </p>

<p>
Společnost <STRONG>D-Link</STRONG>, známý tchajwanský výrobce síťových komponent, 1. listopadu 2003 otevřela svoje <STRONG>regionální zastoupení také v Praze</STRONG>, to zase <A href="http://swnet.cz/index.php?ID=19639" target=_blank>píše SWNet</A>. Je to dobře, protože D-Link má zajímavé (nejenom) WiFi produkty a přímé zastoupení by jejich podpoře u nás pomohlo. A nakonec třeba i ceně. </p>

<p>
Na serveru Telefonie jsem našel <A href="http://www.telefonie.cz/zprava.asp?id=3538" target=_blank>tiskovou zprávu</A> firmy <STRONG>MRP věnovanou jejímu videokamerovému zabezpečovacímu systému,</STRONG> který je schopen <STRONG>zasílat fotografie jako MMS</STRONG> zprávy. Firma tvrdí, že to nabízí jako zřejmě první, to ale není úplně pravda, protože samotné kamery schopné posílat fotografie jako MMS nabízí například přímo Nokia. Pravda, jako serverové řešení to nemá. Mimochodem, firma MRP mi neblaze připomíná jménem <A href="http://www.earchiv.cz/a801s600/a801s602.php3" target=_blank>prvního českého spamera</A>, snad je to jen shoda jmen, pro firmu ale jistě ne příliš blahá. </p>