---
ID: 416
author: Patrick Zandl
layout: post
oldlink: 'https://www.marigold.cz/item/par-telekomunikacnich-zajimavosti

  '
post_date: 2003-07-29 08:25:00
post_excerpt: ''
published: true
summary_points:
- Michal Lojek odchází z LG, kde měl vést divizi mobilních telefonů.
- Mobil.cz zveřejnil novou srovnávací databázi mobilních telefonů s 223 záznamy.
- LG se stalo pátým největším výrobcem mobilních telefonů, předběhlo Sony Ericsson.
- Databáze Mobil.cz vznikala dva roky a její naplnění daty bylo náročné.
title: Pár telekomunikačních zajímavostí&#8230;
---

<p>
Tři týdny jsem tu nebyl a tak zejména pro sebe shrnuji to zajímavější, co nás potkalo v telekomunikacích. </p>

<p>
Asi nejzajímavější mi přišla zpráva, že <STRONG>Michal Lojek odchází z LG</STRONG>, kde měl mít na starost mobilní telefony. M. Lojek je bývalý šéf mobilů Ericssonu v ČR, kde se hodně zasloužil o značku, před nějakými třemi lety odešel a nyní před několika týdny přišla zpráva, že bude mít na starost mobily v LG.&#160;&#160;Dlužno říci, že jsem si dosti od jeho působení sliboval, LG telefony vypadají hodně zajímavě a jejich největší slabinou na českém trhu je právě to, že nemají odborníka, který by je tlačil na trh. Snad LG nějakého najde... Na <A href="http://www.mobil.cz/trhy-business/prodej2002vs2003030609.html" target=_blank>Mobil.cz</A> si můžete přečíst článek o tom, jak vypadá aktuální pořadí výrobců na trhu - LG je číslo pět, když předjel Sony Ericsson...</p>

<p>
Když jsme u toho Mobil.cz - server představil novou <STRONG>srovnávací databázi mobilních telefonů</STRONG> na <A href="http://www.mobil.cz/telefony">www.mobil.cz/telefony</A>. Ta má mít&#160;223 záznamů o telefonech a má být tak největší databází u nás. Osobně mi přišlo, že záznamů je tam méně, velmi pravděpodobně proto, že ne všechny v databázi jsou označené jako schválené a jsou tedy publikované pro všechny. Něco trochu pikantního - na této databázi se pracovalo s různými přestávkami minimálně dva roky, nejdříve jsem to řešil přímo já a když jsem to nezvládl odbavit, tak jsem to předal Vrecovi. Ten si s tím nakonec poradil a databáze již existuje. Udělat ji není taková legrace, jak to vypadá, protože naplnit ji daty a ta odkontrolovat, je hodně náročné, pracné a bohužel ani ne vždy jednoznačné. Teď už by to jen chtělo, aby se pod každou recenzí automaticky vypisovala ta data zadaná do databáze, jak bylo kdysi plánováno, a nemuselo se to dělat ručně :)</p>

<p>
Nu a to je asi tak všechno, co mne z českých telco zaujalo... nebo vás ještě něco napadá?</p>