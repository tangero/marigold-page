---
ID: 285
author: Patrick Zandl
layout: post
oldlink: 'https://www.marigold.cz/item/provizi-z-distribuce-drog-neni-problem-v-komercni-bance-inkasovat

  '
post_date: 2003-05-12 14:51:00
post_excerpt: ''
published: true
summary_points:
- Dividenda Philip Moris činila 1400 Kč na akcii před zdaněním.
- Autor si v Komerční bance vtipně požádal o "provizi z distribuce drog".
- Banka vyplatila dividendu bez reakce na autorův specifický dotaz.
- Dividenda byla zdaněna 15% daní a bude zatížena 22% DPH při nákupu.
title: Provizi z distribuce drog není problém v Komerční bance inkasovat
---

<p>
Měl jsem ve středu trochu času, i rozhodl jsem se vyzdvihnout si dividendu z akcií Philips Moris (dříve Tabák Kutná Hora, abyste chápali pointu). Na to, že mám jednu akcii to vypadalo na nějakých 1400 Kč dividenty a já šel kolem Komerčky, která měla dividendy vyplácet. </p>

<p>
Protože si někdy moc potrpím na blbé vtípky, napadlo mne jak asi zareagují, když zvolím specifickou formu dotazu. A tak, když se na mne dostala řada u poklady, zvesela jsem paní oznámil, že jsem si<EM> "přišel pro tu provizi z distribuce drog"</EM>. Paní&#160;ovšem ni okem nemrkla a&#160;děla: <EM>"Ano, dividendy Philip Moris již vyplácíme, prosím váš občanský průkaz"</EM> a za chvíli celá drogová transakce proběhla, já jsem odcházel s 1448 Kč dividendy <EM>mínus 15 procent daň a až půjdu s těmi penězi na nákup tak ještě mínus 22 procent DPH</EM> (v podstatě jsem rád, že jsem na dividendu nedoplácel). Zdá se, že v Komerčce jsou na takové drogové dealy opravdu dobře vybaveni. A to jsem se ještě v pátek dočetl, že dobře že jsem si pospíšil, protože <A href="http://ipoint.financninoviny.cz/detail.php?article=22045" target=_blank>na KB je podán návrh na konkurs </A>nějakým komikem, který myslí, že mu to projde...</p>