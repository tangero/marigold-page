---
ID: 541
author: Patrick Zandl
layout: post
oldlink: 'https://www.marigold.cz/item/eurotel-wifijet-zaplatite-nyni-pres-sms-nebo-pausalem

  '
post_date: 2003-10-01 08:40:00
post_excerpt: ''
published: true
summary_points:
- WiFiJet lze nově platit SMS zprávou, hodina stojí 63 Kč, dvě hodiny 105 Kč.
- Eurotel nabízí datový paušál WiFiJet za 1495 Kč měsíčně se 120 volnými hodinami.
- Autor považuje datový paušál WiFiJet za drahý a doporučuje spíše GPRS data.
- T-Mobile inzeruje HotSpot, ale má málo přípojných bodů, což autora zvažuje.
title: 'Eurotel WiFiJet zaplatíte nyní přes SMS nebo paušálem

  '
---

<p>
Eurotel včera představil dvě nové metody, jak zaplatit za využívání jeho WiFi sítě WiFiJet. <STRONG>Nyní můžete zaplatit pomocí SMS</STRONG> a cena pak bude 63 Kč za hodinu nebo 105 Kč za dvě hodiny. Na telefonní číslo 999 509 stačí odeslat z mobilu využívajícího síť Eurotelu SMS ve tvaru WIFI 1 nebo WIFI 2 pro příslušný počet objednávaných hodin. Pak uživatel obdrží časově omezené uživatelské jméno a heslo, které zadá na přihlašovací stránce služby WiFi Jet. Cena SMS bude stávajícím smluvním zákazníkům Eurotelu vyúčtována na měsíční faktuře a zákazníkům využívajícím předplacených služeb bude stržena z GO kreditu. </p>

<p>
Druhou možností je <STRONG>datový paušál, který ovšem není moc paušál</STRONG>. Ten lze aktivovat jen k tarifu a aktivační poplatek je 495 Kč, měsíční paušál pak 1495 Kč. Za to uživatel <STRONG>dostane 120 volných hodin</STRONG>, při překročení volných hodin 0,13 Kč za každých 30 sekund. (15,60 Kč za hodinu). </p>

<p>
To mi <STRONG>přijde opravdu dost drahé</STRONG> a podle mne se více vyplatí aktivovat si GPRS data a ty používat za paušál všude. WiFi je rychlejší, ale pokud nepotřebujete stahovat velké objemy dat, využijete spíše to, že GPRS je všude. A když chcete velký objem dat, zaplatíte si via SMS oněch 63 Kč za hodinu. </p>

<p>
T-Mobile zase začal inzerovat svoji službu HotSpot - škoda, že má tak málo přípojných bodů... nicméně moje uvažování, zda T-Mobile opustit, nabralo další otáčky: v poslední době platím za mobilní data u T-Mobile stále více, zatímco za hovory stále méně. Jen vysoká cena SMS v Eurotelu mne zatím odrazuje. </p>