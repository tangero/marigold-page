---
ID: 714
author: Patrick Zandl
layout: post
oldlink: 'https://www.marigold.cz/item/panika-na-voip-fronte-kvuli-zajmu-fcc-a-novinky-u-nas

  '
post_date: 2003-12-03 09:30:00
post_excerpt: ''
published: true
summary_points:
- FCC projednávala VoIP regulaci, což vyvolalo obavy zbytečné regulace internetové
  telefonie.
- Vonage CEO Jeff Citron se vyjádřil proti regulaci VoIP operátorů.
- FCC zvažuje regulaci přidělování amerických telefonních čísel VoIP operátory.
- Dyad zavedl VPN Unlimited pro neomezené volání mezi pobočkami za paušál.
title: Panika na VoIP frontě kvůli zájmu FCC a&nbsp;novinky u&nbsp;nás
---

<p>
<STRONG>FCC nedávno projednávalo situaci kolem VoIP</STRONG>, kolem internetové telefonie. K diskusi si pozvalo zástupce nejrůznějších společností jako Cisco či Vonage a na internetu se rozšířila panika, že FCC se chystá na regulaci VoIP. Objevují se desítky článků věnovaných tomu, že regulace VoIP je zbytečná, zatím to ale také vypadá jen na to, že FCC si hledá podklady, zejména proto, že VoIP provideři jako Vonage už začali zasahovat do telefonního prostoru a tam se regulace přeci jen nějak vyskytuje. </p>

<p>
Zasedání FCC bylo veřejné, dokonce přenášené po internetu, což prospělo pročištění atmosféry, ačkoliv se ukázalo, že hodně komentátorů ho nesledovalo a jen tak preventivně psali o tom, že regulaci netřeba. Já ho také neviděl, ale na serveru Voxilla ho sledovali pozorně a mají asi nejlepší zpravodajské pokrytí celého VoIP případu. Takže pokud chcete shnutí, doporučím článek <A href="http://www.voxilla.com/Article34-nested-order0-threshold0.phtml">VoIP's Big Week</A>, dále komentář <A href="http://www.voxilla.com/Article32-nested-order0-threshold0.phtml">Why VoiP Regulation is Wrong</A> a článek šéfa Vonage (VoIP operátor) <A class=pn-title href="http://www.voxilla.com/Article31-nested-order0-threshold0.phtml">Vonage CEO Jeff Citron: Keep Your Laws Off VoIP</A>. 
<p>
Jak se všechno kolem regulace VoIP vyvine, se ukáže. Není mi ani moc jasné, co by chtěli například na Skype službě regulovat - jediné možnosti zůstávají v oblasti propojení s telefonní sítí a v přidělování čísel, FCC totiž možná bude proti tomu, aby VoIP operátoři mohli jen tak komukoliv přidělovat americká čísla bez toho, aby ten telefon byl zapojený v Americe. 
<p>
U nás je zajímavé, že <STRONG>Fayn stále opožďuje</STRONG> zprovoznění příchozích telefonních čísel pro svoji síť a mám podezření, že letos to už nestihne... 
<p>
Kromě toho Dyad zase zavedl volání mezi linkami bez placení za čas. <STRONG>Dyad VPN Unlimited</STRONG> umožňuje firmám neomezené volání mezi pobočkami, rozmístěnými kdekoliv po světě či České Republice, za měsíční paušál ve výši 340,- Kč za linku. Problém je, že například Fayn toto umožní bez příplatku, zase ale nemá americké číslo.</p>