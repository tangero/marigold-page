---
ID: 194
author: Patrick Zandl
layout: post
oldlink: 'https://www.marigold.cz/item/vodaphone-live-ma-milion-klientu-4g-centrum-otevreno-v-mnichove

  '
post_date: 2003-03-26 17:54:00
post_excerpt: ''
published: true
summary_points:
- Vodafone prodal přes milion kamerových mobilů s podporou Live! za pět měsíců.
- NewLogic otevřel v Mnichově 4G vývojové centrum zaměřené na sítě čtvrté generace.
- NewLogic odhaduje 50 milionů 4G klientů v roce 2007 a 14% obratu.
title: Vodaphone Live! má milion klientů, 4G centrum otevřeno v&nbsp;Mnichově
---

<p>
Nadnárodní operátor <STRONG>Vodaphone</STRONG> oznámil, že <STRONG>prodal více jak milion mobilních telefonů vybavených kamerou</STRONG> a přizpůsobených prostředí Live! - což je shrnující název pro jeho sadu služeb MMS, videozpráv, barevného wapu a dalších hezkých serepetiček. Těmito telefony jsou v současné době hlavně Sharp GX10 a Panasonic GD87. Vodaphone má ale celosvětově přes 112 milionů klientů, takže nejde ani o jedno procento, na druhou stranu to firma zvládla za pět měsíců a to je hezký výkon. Konkureční Orange prodal 330 000 telefonů s vestavěnou kamerou. Zdroj: <A href="http://www.sky.com/skynews/article/0,,30400-12275920,00.html" target=_blank>SkyNews</A>.</p>

<p>
V Mnichově bylo otevřeno <STRONG>4G vývojové centrum společnosti NewLogic</STRONG>. Nejde o chybu, opravdu se zde vyvíjejí a zkoumají sítě čtvrté generace. Ostatně firma NewLogic je významným intelektuálním vlastníkem patentů a nejrůznějších práv k sítím nových generací. Zajímavá jsou ale také čísla, která NewLogic vydal: očekává, že v roce 2007 budou mít 4G sítě 50 milionů klientů a budou představovat 14% obratu v mobilní datové komunikaci. 4G sítě jsou založené jednak komplentě na IP protokolu, dále integrují nejenom data a hlas, ale i TV, rádio (obojí ovšemže digitální) a další bezdrátové sítě. Osobně jsem pesimista: ne že by mi technický návrh 4G neimponoval, ale obchodně to považuji za běh na dlouhou trať a v roce 2007 se místo padesáti milionů klientů dočkáme spíše prvních ohlášených telefonů...</p>