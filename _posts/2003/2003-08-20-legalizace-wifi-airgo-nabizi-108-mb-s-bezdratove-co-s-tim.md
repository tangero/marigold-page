---
ID: 448
author: Patrick Zandl
layout: post
oldlink: 'https://www.marigold.cz/item/legalizace-wifi-airgo-nabizi-108-mb-s-bezdratove-co-s-tim

  '
post_date: 2003-08-20 08:30:00
post_excerpt: ''
published: true
summary_points:
- Filipíny legalizovaly WiFi, venkovní použití vyžaduje licenci, vnitřní registrační
  poplatek.
- Airgo vyvinulo čipset pro bezdrátový přenos 108 Mb/s s větší vzdáleností.
- Airgo používá technologii MIMO se šesti anténami a třemi kanály pro robustnější
  vysílání.
- Airgo potřebuje zajistit použitelnost, kompatibilitu s WiFi a široké rozšíření produktu.
title: Legalizace WiFi :), Airgo nabízí 108 Mb/s bezdrátově &#8211; co s&nbsp;tím?
---

<p>
Vždycky, když si chcete zanadávat, jaké jsou u nás problémy, je dobré podívat se, jaké problémy mají jinde. Kupříkladu <STRONG>na Filipínách bylo doposud používání WiFi nelegální</STRONG>. Tento týden se s velkou slávou legalizovalo. Pro venkovní použití si musíte udělat licenci, pro vnitřní pak stačí zaplatit registrační poplatek cca. 10 USD. Zda se při udílění licence zkoumá, zda umíte morzeovku, ovšem netuším. Zdroj: <A href="http://techdirt.com/news/wireless/article/2464" target=_blank>TechDirt</A>.</p>

<p>
O novém startupu, <STRONG>firmě Airgo</STRONG>, se v poslední době v zahraničí dosti psalo. Nadšené zprávy hovořily o bezdrátovém přenosu na rychlosti 108 Mb/s a na vzdálenosti dvakrát až šestkrát větší, než klasické WiFi. Nechal jsem si to v hlavě uležet. Airgo čipset vyvíjelo údajně dva roky. </p>

<p>
<STRONG>Trocha podrobností:</STRONG> Airgo používá technologii MIMO, tedy multiple-in multiple-out, kdy zařízení používá šest antén a data vysílá zároveň na třech kanálech. Vysílání tedy může být robustnější a méně chybové. AirGo deklaruje, že jeho systém má výrazně lepší prostupnost zdí než klasické WiFi. Důležité je tu poznamenat, že Airgo deklaruje kompatibilitu s WiFi. Jak to ale všechno funguje, je těžko pochopit - tisková zpráva i další materiály Airgo sice hýří superlativy, ale o detailech se moc nezmiňují. Spíše vůbec. </p>

<p>
Lidé z Airgo mají svoje zkušenosti, dělali na vývoji podobných věcí u firem jako Nokia a Intel. Zásadní pro jejich výrobek bude několik momentů: 1) aby byl použitelný dle stávajících či právě schvalovaných licenčních podmínek. 2) aby byl opravdu zpětně kompatibilní s WiFi a 3) aby ho uměli prodat, tedy široce rozšířit. A to není jednoduché...</p>

<p>
Zdroj: <A href="http://www.airgonetworks.com/news_pr.html" target=_blank>Airgo Networks</A>.</p>