---
ID: 68
author: Patrick Zandl
layout: post
oldlink: 'https://www.marigold.cz/item/wifi-vazne-bude-ohrozovat-3g-site-uz-se-boji-i-bt

  '
post_date: 2003-01-30 09:51:00
post_excerpt: ''
published: true
summary_points:
- WiFi sítě představují pro UMTS sítě vážný problém kvůli ceně a rychlosti dat.
- UMTS je dražší než WiFi a v počátcích nabídne podobnou rychlost jako GSM.
- Zákazníci se orientují podle ceny a volí levnější WiFi namísto drahého UMTS.
- UMTS se potýká s finančními problémy kvůli vysokým poplatkům za licence.
title: "WiFi vážně bude ohrožovat 3G sítě – už se bojí i BT…"
---

<p>
Další zajímavý článek je na ZDNetu: <A href="http://news.zdnet.co.uk/story/0,,t269-s2129548,00.html?rtag=marigold" target=_blank>BT's Wi-Fi adventure snubs 3G</A>. Konečně někdo přiznává to, na co jsem dlouho upozorňoval - <STRONG>WiFi sítě znamenají "problémy" pro sítě 3G, tedy UMTS</STRONG>. A to problémy smrtelné!&#160;Proč? Inu, protože UMTS jsou vlastně jen hlasové hovory a rychlejší data. Jenže ne tak rychlá data, jako WiFi a zdaleka dražší. Proč byste neměli používat WiFi spolu s telefonem GSM vybaveným daty HSCSD/GPRS jakožto záložním datovým spojem? Stejně UMTS sítě ze začátku nabídnou rychlost podobnou jako GSM a v terénu nebudou mít pokrytí vůbec a budou se spoléhat na GSM. </p>

<p>
A co si vyberete vy? Cenu 1 Kč za 1 MB dat v síti jako WIA/CzFREE a další WiFi sítě, nebo desetkrát a možná i dražší UMTS spojení, když jediný rozdíl bude v tom, do jaké kavárny si sednete a zda budete sedět u okna nebo ne? Inu, doposud nám marketingoví odborníci operátorů tvrdili, že si vyberete samozřejmě UMTS, protože je to moderní a je to "všechno v jednom". Jenže ejhle - lidi si začínají vybírat a orientovat se podle ceny. Není moc těch, kteří by museli mít přístup k emailu za každou cenu. Ano, je hodně těch, kteří to chtějí, ale mezi chtít a potřebovat je zásadní rozdíl - rozdíl v tom, jakou cenu jste ochotni zaplatit. Už jste tu větu někde slyšeli? Ode mne na UMTS Fóru v Amstru před čtyřmi lety, když jsem prorokoval,že UMTS sítě budou finanční postrach majitelů. Tehdy byli ještě operátoři hnáni přesvědčivostí dodavatelů technologií a jejich kvalitního PR, které jim zatemnilo vlastní dobrý úsudek. Hype kolem UMTS poněkud opadl, když se ukázalo, že obrovské poplatky placené za licence udělají operátorům těžkou hlavu. </p>

<p>
A nyní dostává UMTS další ránu v podobě WiFi... že je to méně "hodnotná" technologie? Asi je. Jenže také za zlomek ceny. UMTS je na stejné cestě, jako technicky dokonalé Iridium, satelitní síť do které zahučelo osm miliard dolarů. Technicky dokonalé, ale pro zákazníky za tu cenu v podstatě bez potřeby...</p>