---
ID: 296
author: Patrick Zandl
layout: post
oldlink: 'https://www.marigold.cz/item/domaci-upgrade-routeru-zdarne-probehl

  '
post_date: 2003-05-16 08:10:00
post_excerpt: ''
published: true
summary_points:
- Autor preferuje hardware routery kvůli zkušenosti s hlučným linuxovým routerem.
- SMC Barricade router přestal spolehlivě fungovat kvůli zvýšeným útokům a DHCP problémům.
- Linksys WRT54G router s WiFi vyřešil problémy s pokrytím hotspotu a domácí sítě.
- Nový router Linksys funguje bez problémů, DHCP server je stabilní a síť je funkční.
title: Domácí upgrade routeru zdárně proběhl
---

<p>
Jsem příznivec hardware routerů již léta - minimálně od té doby, co jsem musel v obýváku snášet linuxový router pro připojení pevnou linkou. Věřte, požitek z DVD DTS zvuku dosti kazí podkreslení tónem "hůůůů"... a tak už dva roky jsem vybaven HW routerem SMC Barricade. Až do nedávna jsem byl spokojen, jenže pak se zvýšila intenzita scanování portů a pokusů o průnik, je to legrační jak si lidi myslí, že když máte Windows, tak jste úplně pitomí a neumíte si zalepit díry (stejně jako je musí někdo jiný lepit na Linuxu).</p>

<p>
Což o to Barricáda se snažila a bezpečnostní funkce plnila dobře, ale v poslední době s ní byly problémy, špatně fungoval DHCP server a v horku kolabovala. Přišel čas ji vyměnit, vyčistit a poslat ji k někomu méně náročnému do důchodu. A tak jsem pořídil nový router Linksys WRT54G i s WiFi, čímž jsem vyřešil problém svého hotspotu, který dosud více zářil do ulice a doma byl problém se signálem. Nyní je vyhrazený access point pro ulici a doma mám perfektní rychlé pokrytí (jen nemám rychlou kartu).</p>

<p>
Nový router nezklamal, stačilo ho zapojit do sítě, do ethernetu a všechno jelo jak z praku. Logy se zase úspěšně plní, DHCP funguje a všichni jsme spokojeni. Kdyby to s technikou šlo vždy tak snadno...</p>