---
ID: 590
author: Patrick Zandl
layout: post
oldlink: 'https://www.marigold.cz/item/jak-je-to-s-temi-rychlymi-daty-od-toshiby

  '
post_date: 2003-10-16 09:00:00
post_excerpt: ''
published: true
summary_points:
- Toshiba prezentovala rychlé bezdrátové sítě s rychlostí přes 100 Mb/s, výhledově
  1 Gb/s.
- MIMO technologie využívá více přijímačů a vysílačů, včetně kombinované antény.
- Vícesegmentová anténa Toshiby vysílá více datových proudů najednou, zvyšuje rychlost.
- Standardizace technologie Toshiby je nutná pro uvedení na trh, očekává se za 3 roky.
title: Jak je to s&nbsp;těmi rychlými daty od Toshiby
---

<p>
Na několika serverech jsem četl zprávy o rychlých bezdrátových sítích od Toshiby a protože jsem se na stánku Toshiby v expozici WLAN stavil, rád bych něco uvedl na pravou míru. Toshiba skutečně ve svých laboratořích TRL v Bristolu experimentuje s rychlými datovými přenosy v bezlicenčním pásmu a na veletrhu <STRONG>představovala rychlosti přes 100 Mb/s s výhledem na 1 Gb/s. </STRONG></p>

<p>
Hlavní finta celé technologie je shrnuta do zkratky <STRONG>MIMO, tedy multiple input - multiple output</STRONG>. V praxi to není nic jiného, než zapojení více přijímačů a vysílačů, po nichž se signál přenáší a to včetně kombinované antény. Na výstavišti Toshiba předváděla zapojení s osmi anténami a tedy osmi nezávislými přenosovými rychlostmi, čímž se byla schopna dostat na reálnou datovou propustnost přes 100 Mb/s. Tato technologie ale znamená větší záběr pásma a také větší odběr energie. </p>

<p>
Toshiba technologie vícesegmentové antény není nic tak nového, o podobném řešení se uvažuje (resp se implementuje) pro 4G sítě. Taková <STRONG>vícesegmentová anténa</STRONG> vysílá více datových proudů najednou a při použití OFDM se tak lze dostat k vysokým přenosovým rychlostem. </p>

<p>
Hlavní problém je standardizace: zástupce Toshiby mi potvrdil, že mají zájem na tom, aby se na technologii pracovalo v rámci standardu a bez toho se technologie ani na trh uvádět nebude. Nemělo by to smysl. Nicméně řešení s vícesegmentovými anténami je vhodné jen pro vykrývání prostorů a nelze ho použít například pro směrové bezdrátové spoje, k jakým se u nás WiFi často s oblibou používá. </p>

<p>
Result: na rychlá data tak, jak je představila Toshiba, se můžeme těšít nejdříve za tři roky, až proběhne jejich standardizace a naběhne výroba. Je jasné, že v nějaké podobě se s nimi časem setkáme, jde jen o to, zda půjde o patenty Toshiby či jiné firmy...</p>