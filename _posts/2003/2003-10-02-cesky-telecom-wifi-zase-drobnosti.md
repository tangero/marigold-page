---
ID: 544
author: Patrick Zandl
layout: post
oldlink: 'https://www.marigold.cz/item/cesky-telecom-wifi-zase-drobnosti

  '
post_date: 2003-10-02 08:30:00
post_excerpt: ''
published: true
summary_points:
- Telecom WiFi má problémy s loginem, konkrétně s index2.php a přihlášením.
- Tungsten C hlásí chyby při pokusu o přihlášení k Telecom WiFi.
- Swisscom nabízí WiFi na Telecom Worldu za luxusní ceny (198 franků/týden).
- Autor zvažuje alternativy k Swisscom WiFi, včetně T-Mobile GPRS a AirSnortu.
title: Český Telecom WiFi &#8211; zase drobnosti
---

<p>
Právě sedím na Karlově náměstí v Nescafé, mám schůzku s naším finančníkem a před tím tu surfuji skrze telekomácké WiFi. A ejhle, stránka, na kterou mne to vždy má hodit pro login, hlásí že nemůže nalinkovat index2.php. Kromě toho, když zadám přihlašovací heslo a login a odešlu, pořád to něco stahuje a nikdy se neobjeví žádná stránka, že mne to přihlásilo. Naštěstí přihlásilo. Aby tomu nebylo dost, včera mi kamarád vlastnící Tungsten C (ten s WiFi) hlásil, že mu Telecom WiFi login stránka pod Tungstenem hlásila jen chyby a nemohl se skrze ni přihlásit. </p>

<p>
<FONT face=Times>Na druhou stranu, berte to jako drobnosti, hlavně že to jede i v Nescafé, kam chodím docela často :)</FONT></p>

<p>
Zjišťoval jsem, <STRONG>kolik stojí WiFi na Telecom Worldu.</STRONG> 198 franků (frank zhruba po třiceti) za sedm dní, 9 franků za hodinu, to je luxusní cena. A tak jsem včera napsal do Swisscomu, jestli mi náhodou nechtějí dát login na týden zadarmo, že jsem socka novinář. Jsem moc zvědav, co (nebo kam) mne pošlou ... jinak se budu muset spokojit s T-Mobile GPRS a připojením v presscentru a se zkompilovaným AirSnortem odchytávajícím WEP klíče vystavovatelů :(</p>