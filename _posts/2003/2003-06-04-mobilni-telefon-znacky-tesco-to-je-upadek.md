---
ID: 340
title: 'Mobilní telefon značky Tesco&#8230; to je úpadek&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mobilni-telefon-znacky-tesco-to-je-upadek
published: true
post_date: 2003-06-04 12:43:00
---
<p>
Řetězec supermarketů Tesco se rozhodl nabídnout vlastní značku mobilních telefonů a mobilních služeb. <STRONG>Mobilní telefony Tesco spolu s předplacenými Tesco kartami</STRONG> by se na britský trh měly dostat před letošními vánocemi a Tesco zakládá spolu s britským operátorem mmO2 společnou firmu Tesco Mobile. Ta bude používat síť a technologie mmO2. </p>

<p>
Tesco Mobile bude nabízet i tarifní telefony a to po internetu v průběhu příštího roku. Pro první dva roky se počítá s investicí 13 milionů USD od každého partnera (mmO2 a Tesco) a firmy předpokládají, že tak uloví pro Tesco Mobile dva miliony zákazníků. <EM>Zdroj: </EM><A href="http://news.bbc.co.uk/1/hi/business/2962020.stm" target=_blank><EM>BBC</EM></A><EM>.</EM></p>

<p>
<STRONG>Trend "brandování"</STRONG> tedy vlastního označkování cizích služeb a výrobků, je již delší dobu patrný a dneska&#160;si prakticky kdokoliv může nechat vyrábět telefony s vlastní značkou. Ještě před dvěmi lety jsem je chtěl jen tak z legrace udělat s logem Mobil.cz&#160;když jsem zjistil, že stačí objednat si jich dvacet. Jenže problémem je vždy prodej a ten Tesco má docela dobře zvládnutý. Otázka je,&#160;zda mu takováto aktivita něco přinese - zvuk stávajících&#160;značek výrobců mobilů i britských mobilních sítí je velmi dobrý a rozhodovat se mezi&#160;mobilními službami Tesco a Vodafone nebo mmO2 je otázkou toho, zda věříte tomu, že&#160;velkoprodejce jogurtů a pečiva bude také dobrý mobilní virtuální operátor. Ale lidem, kteří jdou po ceně, to možná imponovat bude. Já bych se toho docela bál. Trend, kdy se každý snaží označkovat si všechno, <STRONG>sice vychází z moderních marketingových poznatků</STRONG> o <EM>"brandu jako lifestylu",</EM> ale přijde mi, že značka Tesco zrovna moc lifestylová není. Spíše bych tomu rozuměl v případě brandování telefonů jako Adidas atd. Ale jak říkám, proti gustu žádný dišputát...</p>
