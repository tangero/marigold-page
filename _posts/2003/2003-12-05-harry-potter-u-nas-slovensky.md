---
ID: 721
author: Patrick Zandl
layout: post
oldlink: 'https://www.marigold.cz/item/harry-potter-u-nas-slovensky

  '
post_date: 2003-12-05 17:16:00
post_excerpt: ''
published: true
summary_points:
- Harry Potter pátý díl je dostupný v slovenském vydání od Ikara.
- Albatros nezvládl české vydání na Vánoce, slovenské je alternativa.
- Ikar má legální licenci, Albatros nemůže prodeji slovenského vydání zabránit.
- Slovenské vydání Harryho Pottera může pomoci dětem se slovenštinou.
title: Harry Potter u&nbsp;nás slovensky :)
---

<p>
Pokud chcete pod vánoční stromeček tutový dárek pro dítě zvládající čtení, jistě víte, že Harry Potter je ta kniha, kterou vedle nešlápnete. Jenže Albatros její české vydání na vánoce nezvládá a neoficiální český překlad kolující internetem mu nevoní. Knihkupcům ale zase nevoní, že knihu na vánoce nemají. A řešení se našlo, dneska jsem viděl v knihkupectví vedle Bílé labuti <STRONG>slovenské vydání pátého Potterovského dílu</STRONG> ze slovenského&#160;nakladatelství Ikar. Hezky zpracované, krásně vytištěné, prostě tak, jak to Albatros nezvládl...</p>

<p>
Jestli se ani <STRONG>toto Albatrosu líbit</STRONG> nebude, bude mít tentokrát smůlu, protože slovenskou licenci Ikar vlastní zcela legálně a je jen na prodejcích, zda ji objednají. V té prodejně zájem o knihu byl a v Novinkách byla nepřehlédnutelná. A tak Potter čarodějným trikem pomůže tomu, aby si české děti osvěžily slovenštinu. Sám jsem měl tik si knihu koupit, jsa velkým Potter fandou... :)</p>