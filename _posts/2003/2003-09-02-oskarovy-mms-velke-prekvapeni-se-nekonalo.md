---
ID: 473
author: Patrick Zandl
layout: post
oldlink: 'https://www.marigold.cz/item/oskarovy-mms-velke-prekvapeni-se-nekonalo

  '
post_date: 2003-09-02 10:32:00
post_excerpt: ''
published: true
summary_points:
- Oskar účtuje 9,50 Kč za MMS zprávu, podobně jako konkurence.
- FotoPošta MMS umožňuje posílat MMS zprávy mezi telefony nebo na email.
- MMS Studio od Oskara stojí 40 Kč měsíčně a nabízí 5MB prostoru.
- T-Mobile má do konce září MMS za 2 Kč, což je levnější než SMS.
title: Oskarovy MMS &#8211; velké překvapení se nekonalo
---

<p>
Oskar již <A href="http://www.oskarmobil.cz/services/mms/index.php" target=_blank>na svých stránkách zveřejnil </A>informace o MMS zprávách. Zásadní informace je cenová - za jednu <STRONG>MMS zprávu zaslanou na mobil zaplatíte 9,50 Kč</STRONG> - tedy zhruba stejně, jako u konkurence. Jenže T-Mobile je do konce září nabízí za 2 Kč, tedy zhruba za cenu SMS zprávy. </p>

<p>
<STRONG>Co Oskar nabízí?</STRONG> </p>

<p>
<STRONG>FotoPošta MMS</STRONG> je překvapivě jméno pro zasílání MMS mezi mobilními telefony. Nebo na email. Nu nevím, jestli se to jméno chytí, ale aspoň z toho jména člověk lépe pochopí, že to není textová zpráva :)</p>

<p>
<STRONG>MMS Studio</STRONG> je zase možnost vytvořit si MMS zprávu na webu Oskara. K vytváření zpráv je možné použít připravené či vlastní galerie s obrázky a snad i zvuky. Hlavní problém ovšem spatřuji v tom, že za MMS Studio se platí 40 Kč měsíčně. Je pravda, že v tom máte 5MB prostoru pro ukládání vašich MMS zpráv z mobilu (posláni MMS z mobilu do studia koštuje 2 Kč) - jenže copak by nešlo vytvořit pouhou možnost napsat přes web MMS zprávu a odeslat ji, aniž byste museli platit měsíční paušál? Hodně lidí nepotřebuje MMS zprávy skladovat, stačilo by jim je posílat a kvůli 40 Kč měsíčně bych si troufl tipnout, že tomu nepřijdou na chuť. </p>

<p>
Třetí službou je <STRONG>MMS Magazín</STRONG>, kde si můžete objednat nějaký informační kanál, například Mobil.cz, iDNES, ČTK a další... Taková zpráva má různé ceny, levnější jsou normální zprávy, dražší je erotika. Ceny obdobné jako u jiných operátorů. Třeba si odesláním SMS se slovem DRINK na číslo 7766 můžete jednorázově objednat návod na míchaný nápoj. Za cenu 19 Kč. Kompletní <A href="http://www.oskarmobil.cz/mms_info/mms_info_kat_key.php3?locale=cz" target=_blank>ceník zde u Oskara</A>.</p>

<p>
Původně se čekalo (i já jsem trochu doufal), že Oskar s cenami MMS zahýbá. Spekulovalo se o poloviční ceně za přenos MMS zprávy než mají konkurenti, ale pětikoruna se nekonala a zaplatíte téměř rovnou desítku. Největším razičem MMS zpráv tak je stále T-Mobile, který dvě koruny za MMS zprávu drží do konce září, ačkoliv ji původně sliboval jen přes prázdniny. MMS se pro tak pro majitele vhodných telefonů staly zajímavou náhradou SMS zpráv - za dvě koruny odešlete bez problému tři tisíce znaků a když máte jak, tak i fotku. Navíc na T-Zones je možnost odesílat MMS zprávy zdarma (zatím). A to už stojí za zvážení!</p>

<p>
PS: MMS jde ze sítě Oskar posílat do Eurotelu i T-Mobile. Doufám, že to jde i opačně a jdu to vyzkoušet :)</p>