---
ID: 127
author: Patrick Zandl
layout: post
oldlink: 'https://www.marigold.cz/item/kde-je-zakopany-pes-v-cisco-nabidce-pro-wifi-rozsireni

  '
post_date: 2003-02-28 09:51:00
post_excerpt: ''
published: true
summary_points:
- Cisco nabízí firmám své WiFi technologie, což vyvolává obavy.
- Wired News varuje před snahou Cisco ovládnout trh WLAN.
- Cisco u ethernetu prosadilo proprietární technologie jako standard.
- Cisco zřejmě plánuje dominanci na trhu WiFi pomocí licencí.
title: "Kde je zakopaný pes v Cisco nabídce pro WiFi rozšíření?"
---

<p>
Před několika dny jsem se zmínil o nabídce Cisco firmám na <STRONG>používání Cisco technologíích v jejich WiFi produktech</STRONG>. A varoval jsem před tím. Ozývají se další varovné hlasy, zajímavý článek vyšel na <STRONG>Wired News</STRONG>, napsal ho Elisa Batista a jmenuje se <A href="http://www.wired.com/news/infostructure/0,1377,57794,00.html">Cisco's Power Grab: Wireless LANs</A>.</p>

<p>
Ve článku připomíná, že Cisco prodává 51 procent veškerých WLAN technologií pro firemní sítě. Proč taková firma nabízí svoje proprietární technologie zdarma ostatním výrobcům? Agere, Atheros, Atmel, Intel, Intersil, Marvell a TI mají dohromady přes 90 procent trhu WLAN v noteboocích a mobilních zařízeních. </p>

<p>
Cisco <STRONG>strategie u drátového ethernetu</STRONG>&#160;vypadala tak, že&#160;se proprietární technologie Cisco rozšířily natolik, že firma šla za standartizátory a řekla: <STRONG>"všichni to už používají, měl by to být standard"</STRONG> - a už se s tím nedalo nic dělat. Cisco tak do drátového ethernetu prosadilo své proprietární technologie. Podobné to zřejmě bude i s WiFi. A pak přijdou <STRONG>licenční poplatky z intelektuálního vlastnictví</STRONG> a pokračující dominace nad trhem :)</p>