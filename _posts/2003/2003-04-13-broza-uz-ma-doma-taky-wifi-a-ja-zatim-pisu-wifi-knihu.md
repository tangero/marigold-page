---
ID: 231
title: 'Broža už má doma taky WiFi a&nbsp;já zatím píšu WiFi knihu'
author: Patrick Zandl
post_excerpt: ""
layout: post
oldlink: >
  https://www.marigold.cz/item/broza-uz-ma-doma-taky-wifi-a-ja-zatim-pisu-wifi-knihu
published: true
post_date: 2003-04-13 09:49:00
---
<p>
Dvě zprávičky pro většinu z vás charakteru nevýznamného. Cpressácký boss obsahu Petr Broža píše na Živě o tom, jak si doma nainstaloval bezdrátový router na UPC a hezky se připojuje skrze WiFi. Vítáme do klubu WiFi positivních. Článek <A href="http://www.zive.cz/h/Testcentrum/Ar.asp?ARI=110182&amp;CAI=&amp;HID=" target=_blank>najdete zde</A>, nečekejte technický hardcore, je to spíše o tom, že to fakt jde :) Zajímavé je, že se také svěřil do rukou SMC - i já mám doma "esemcéčko", ale ještě bez WiFi a mám na něj připojený access point od iTecu a neustále na něj nadávám, takže ho čeká výměna...ovšem předsevzal jsem si, že výměna bude pouze za peníze vydělané na WiFi :)</p>

<p>
Čímž se dostávám k tomu, že málo chuti psát o WiFi mám v poslední době nejenom kvůli práci s Cinetikem, ale také proto, že jsem se <STRONG>uvázal napsat knihu o WiFi</STRONG>. Ještě do pátku to vypadalo jako legrace a mohl jsem cuknout, ale v pátek jsem podepsal smlouvu a odeslal ji poštou, takže to vypadá vážně. Samozřejmě na mne nakladatel ušil pokutu za nedodržení termínu a šibeniční termín jsem si stanovil já sám. Už mám za sebou první stránky, úvod je vždy nejhnusnější psaní knihy, alespoň mi to tak přijde. </p>

<p>
Navíc se nemůžu vnitřně shodnout, <STRONG>jak hluboko mám v knize jít do výkladu WiFi standardu</STRONG> - mi to přijde podstatné, nakladatel zase brblá, že by chtěl více vidět praktické věci, jenže já nemůžu popsat stovku stránek o tom, jak se pájí konektor na kabel - a navíc bez teoretického základu se často nedostanete k solidnímu praktickému výsledku. Tak uvidíme, co mi vyškrtají a jak to dopadne :) Už si pomalu šetřete pár stokorun, protože můj praktický poznatek je, že rozsáhlejší materiály na webu nemají moc smysl a například výklad standardu si vyloženě schovávám pro knihu :)</p>
