---
ID: 607
author: Patrick Zandl
layout: post
oldlink: 'https://www.marigold.cz/item/wow-oskar-inzeruje-v-icq

  '
post_date: 2003-10-23 15:16:00
post_excerpt: ''
published: true
summary_points:
- Bannery Oskara se šíří přes ICQ, konkrétně v plné verzi programu.
- Nokia Game 2003 je další česká reklama, která se na ICQ objevila.
- Autor používá AdMuncher k filtrování reklamy na internetu.
- Internet je podle autora zavalený reklamou, což si uvědomuje při vypnutí AdMuncheru.
title: Wow, Oskar inzeruje v ICQ…
---

<p>
Asi jsem s křížkem po funuse, ale dneska jsem si všiml, že <STRONG>bannery na Oskara putují po ICQ</STRONG>. Kdo ICQ nemáte: jeho plná verze zobrazuje reklamu (Lite verzi jsem na chuť nepřišel, ale reklamu v sobě nemá) v okně při psaní a čtení zprávy (i různě jinde), jde o plné bannery 468 x 60 bodů, bannery se po určité chvíli střídají. Záhy tam také naběhla <STRONG>česká reklama na Nokia Game 2003</STRONG>. </p>

<p>
Můj problém pro sledování reklamy je v tom, že používám AdMuncher, skvělý program na filtrování reklamy. Některé stránky už se bez toho fakt nedají číst, bohužel například i Mobil.cz a iDNES. A AdMuncher tento problém řeší velmi dobře. Jen ve chvílích, kdy ho musím vypnout, protože ho mám dost ostře nastavený, aby filtroval i všechny reklamní scripty (=někdy nejdou interaktivní menu), se divím, jak je internet reklamou zavalený...</p>