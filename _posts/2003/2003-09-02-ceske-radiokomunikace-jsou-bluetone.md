---
ID: 474
author: Patrick Zandl
layout: post
oldlink: 'https://www.marigold.cz/item/ceske-radiokomunikace-jsou-bluetone

  '
post_date: 2003-09-02 14:57:00
post_excerpt: ''
published: true
summary_points:
- Bluetone je nová obchodní značka Českých Radiokomunikací pro internetové připojení.
- Bluetone nabízí různé varianty připojení, včetně ADSL, bezdrátu a pevných linek.
- Web Bluetone nabízí identifikátor služby pro výběr vhodného připojení.
- ČRa se musí naučit pracovat s masovým trhem zákazníků Bluetone.
title: České Radiokomunikace jsou Bluetone
---

<p>
Když vloni České Radiokomunikace představovaly své <STRONG>internetové připojení pod názvem Bluetone</STRONG>, nebyl jsem asi sám, kdo přemýšlel, co novým názvem i novou službou sledují. Nyní už je to definitivně jasné, ČRa si zvolily název a logo Bluetone jako svoji obchodní značku. A pod touto značkou spustily také docela masivní reklamní kampaň jak v TV, tak v tisku. Reklama v TV i v Týdnu mi přišla docela vtipná. </p>

<P align=center><IMG height=37 alt=Bluetone src="/grafika/bluetone.jpg" width=150 align=right border=1></p>

<p>
&#160;Internetové připojení Bluetone ja nabízeno ve všech možných variantách, ADSL, bezdrát, pevné linky, rádia a další a další. Díval jsem se na ceny a služby, přišlo mi, že jsou konkurenceschopné. I firma se tváří akčně, kupříkladu u bezdrátu říká, že zřídí internetovou přípojku kdekoliv, kde se smluví deset lidí i v případě, že tam nemá dosud žádnou přípojku. Už mi na webu chyběla jen možnost hledat těch dalších devět zájemců :)</p>

<p>
<STRONG>Ale vážně:</STRONG> web Bluetone vypadá moc hezky, snad jen rozbalovací menu nemám rád, nikdy mi moc nefunguje, protože scripty mi filtruje AdMuncher. Chytrá myšlenka je Identifikátor služby, taková malá tabulka, pro koho je ta která služba vhodná. Služby taky nevypadají nezajímavě, Bluetone se snaží nabídnout každému, od lidí pro které nabízí dialup internet zadarmo, přes živnostníky jimž dá ADSL nebo Bluetone Angel kombinující hlasové a datové služby až po velké korporace, jimž dodá datový spoj o vysoké kapacitě. </p>

<p>
Na tom všem mne děsí jediná věc. <STRONG>ČRa nikdy nebyly organizací zaobírající se hromadou zákazníků.</STRONG> ČRa svoje služby dodávaly velkoodběratelům nebo velkým firmamá. Jak to bude fungovat v této oblasti? Když to přeženu, bude se na stejnou helplinku dovolávat šéf distribuce signálu České Televize se stížností, že půlka středních Čech nemá signál jeho televize, zatímco operátorka bude na další lince radit jak nastavit POP3 schránku? Zatímco Telecom jako další moloch v této oblasti si vždy musel poradit s miliony zákazníků, ČRa vsázely na velké firmy. Nyní se budou muset naučit pracovat s oběma typy zákazníků. Zvládnou to?<BR></p>