---
ID: 671
author: Patrick Zandl
layout: post
oldlink: 'https://www.marigold.cz/item/to-jsem-zvedav-jak-to-s-domenou-marigold-dopadne

  '
post_date: 2003-11-17 21:24:00
post_excerpt: ''
published: true
summary_points:
- Marigold.cz doména existuje od roku 1999, původně pro básničky, později pro weblog.
- Autorovi hrozí ztráta domény Marigold.cz kvůli LRR a nejasným platbám.
- Autor převádí doménu k registrátorovi Ignum a zaplatil poplatky za převod.
- NIC.CZ neposkytuje dostatečné informace o převodu domény a používá zastaralé systémy.
title: To jsem zvědav, jak to s&nbsp;doménou Marigold dopadne&#8230;
---

<p>
Doménu Marigold.cz držím od roku 1999 - tehdy to byly básničky. S básničkama přišel později konec a když jsem si chtěl udělat weblog, tak jsem doménu znovu použil pro něj. Jenže tehdy to s doménami bylo jednodušší a rozuměl jsem tomu, jak to s nimi funguje. Před týdnem mi suše Dan Dočekal aka Medvídek Pů napsal, že o doménu asi přijdu, pokud ji urychleně nedám do pořádku. Doména, jako hromada jiných domén, padla do nějakého LRR a jestli posílali nějaký požadavek k platbě nebo co, to tedy nevím, ale nic nemohu nikde najít. Jenže doména má být naživu jen do 24.10. pak expiruje = čert ví co se s ní stane. </p>

<p>
Vůbec netuším, jestli jsem to pochopil správně, ale z webu LRR jsem dospěl k názoru, že všichni majitelé domén by měli domény přeparkovat, protože ta banda výtečníků vám doménu zruší, pokud nezaplatíte včas a kdy a kolik máte zaplatit, to si musíte pamatovat, protože poslat email neřkuli dopis je nad jejich úroveň. A tak jsem si prošel seznam registrátorů, zjistil jsem, že už jednu doménu mám registrovanou přes Ignum a tedy jsem se pokusil převést doménu k Ignum, ježto se mi jevilo, že jim to funguje. Došel od nich email, že mám zaplatit další peníze, tyto jsem zaplatil. Nyní nezbývá než se modlit, protože expirace se blíží a jestli si Marigolda zaregistruje nějaký vychcaný spekulant, tak se na to fakt vykašlu, nemám zapotřebí se s někým šponovat o cenu vlastní domény. </p>

<p>
Dovolil bych si jen poznamenat, že doména&#160;stála za časů první registrace nějakých šestnáct stovek, pokud si to dobře pamatuji, teď klopím dalších sedm. Za ta léta&#160;ze mne už NIC.CZ&#160;nadojil dostatek peněz, že bych očekával ve své schránce tištěný letáček s podrobnými instrukcemi, jak postupovat při převodu domény. Fakt nemám náladu lovit informace po všech čertech a bloumat po dávno neexistujících email schránkách, kam NIC.cz posílal svoji poštu.&#160;Doména je dnes na internetu tak důležitá věc, že postup, který NIC.CZ zvolil, bych si dovolil označit za hraničící s krajní nezodpovědností. Emaily chodí na adresy, které je obtížné si změnit předpotopním systémem ověřování, díky čemuž je hromada email adres nepochybně neplatných (fakt netuším, jak bych změnil email adresu kterou mám směřovanou do domény mobil.cz, když mi tato adresa už nefunguje). Darmo si vylévat duši, konečně tu bude fungovat decentralizovaná správa a přihlašovací a editační formulář na Ignum vypadal, jako že opravdu netouží po ověření mého podpisu u notářky. </p>

<p>
Pokračování či nepokračování článku bude koncem listopadu podle toho, zda tento web ještě pojede :/</p>