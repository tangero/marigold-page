---
ID: 598
author: Patrick Zandl
layout: post
oldlink: 'https://www.marigold.cz/item/proc-obchazet-tiskoveho-mluvciho-telecomu

  '
post_date: 2003-10-20 08:34:00
post_excerpt: ''
published: true
summary_points:
- MaM kritizuje Český Telecom za zveřejnění informací všem novinářům, čímž ztratili
  exkluzivitu.
- Mobilní firma uvolnila unikátní informace všem, aby zabránila exkluzivnímu vydání.
- Tento postup vede k tomu, že se novináři bojí žádat o oficiální informace.
- Autor popisuje konfrontaci s "velkým bossem" kvůli zveřejnění informací bez vyjádření.
title: 'Proč obcházet tiskového mluvčího Telecomu

  '
---

<p>
Dnešní vydání Marketingu a Medií přináší ještě <STRONG>jeden povzdech na Českým Telecomem, respektive PR oddělení</STRONG>m. Přímo šéfredaktor MaMu Daniel Kopl si stěžuje, že MaM vyštoural nějaké informace o výběrovém řízení probíhajícím v Telecomu a redaktoři požádali tiskového mluvčího Vladana Crhu o vyjádření. Ten ovšem vyjádření rozeslal všem novinářům formou tiskové zprávy. MaM tak přišla o exklusivní informaci a podle všeho taky o chuť příště si na nějaký takový špek vyžádat oficiální informaci z tiskového oddělení. <EM>"Místo aby odpovědi poslal pouze do redakce, která se jej ptala, poslal oficiální tiskovou zprávu s odpověďmi na otázky do všech redakcí. A pokud by snad vysvětlením tiskového mluvčího nyní mělo být to, že naše redakce nebyla první s těmito otázkami, tak bylo slušné tuto informaci sdělit novináři, který se na něj s prosbou o odpovědi obrátil,"</EM> píše Daniel Kopl v MaM. </p>

<p>
Na tuhle praxi jsem již narazil i u jedné nejmenované mobilní firmy. Ta v okamžiku, kdy jsme měli poměrně unikátní informaci o jejích modelech a ptali jsme se na oficiální informace, raději informaci uvolnila pro všechny a rozeslala ji novinářům, než aby nás nechala ji vydat exklusivně. Výsledek tohoto postupu je podobný, jako v MaM versus Crha: dotyčné osoby a firmy už se u atraktivnějších informací nikdo na nic neptal ze strachu, aby to zase nerozeslali všem. A když se jednou velký boss té firmy čílil, jak se mohlo stát, že se publikovala informace bez oficiálního vyjádření a co že je to za novinářskou korektnost a myslel si, že si bude na mne vyřvávat plíce, naběhl si parádně na rozžhavené vidle a vytrpěl moji desetiminutovou přednášku o firemní korektnosti, vedení PR a právu držet papulu, aby přes ni nebylo inkasováno. </p>