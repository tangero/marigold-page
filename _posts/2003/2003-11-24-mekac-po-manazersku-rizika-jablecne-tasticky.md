---
ID: 689
author: Patrick Zandl
layout: post
oldlink: 'https://www.marigold.cz/item/mekac-po-manazersku-rizika-jablecne-tasticky

  '
post_date: 2003-11-24 21:29:00
post_excerpt: ''
published: true
summary_points:
- Autor se sešel s ředitelem Martinem v Mekáči u OMV na Jižní spojce.
- Martin si objednal jablečnou taštičku, autor donut, ačkoliv je ředitel v obleku.
- Martin si během jídla několikrát ušpinil oblek a košili od marmelády.
- Autor se smál Martinově nešikovnosti a později mu příhodu poslal ke schválení.
title: Mekáč po manažersku -  rizika jablečné taštičky
---

<p>
Dnes ráno jsem jel schůzku s Martinem (říkejme mu tak) a protože se už dlouho známe a netřeba hledět na formality a je třeba preferovat dopravní dostupnost, umluvili jsme se na Mekáč u benzínky OMV na Jižní spojce. </p>

<p>
Bylo to po ránu a tak jsme se rozhodli mírně posnídat &#8211; Martin šel do jablečné taštičky a já, vědom si nástrah věcí s marmeládou, jsem raději volil donut. Nyní dlužno dodat, že Martin je obchodním ředitelem významné nadnárodní telekomunikační společnosti a pondělí nepatří mezi dny, kdy by mohl do práce naklusnout v plážovém oblečku a tak značkový oblek doprovázela sněhobílá košile a hedvábná kravata, v kapsičce pérečko Mont Blanc, audina skromně zaparkovaná vedle mého oktáva, prostě ředitel jak ze žurnálu. A do toho takový risk, jako jablečná taštička... 
<p>
Říkal jsem si, že se s tím třeba ředitelé rodí, že umí pojídat takové rizikové pokrmy a dlužno říci, že mne dlouho traumatizovalo, že já takový nejsem a okamžitě se zvládám pokecat čímkoliv, což mne nutí vyvarovat se sněhobílých košil, na nichž je příkladmo boloňská omáčka jasně patrná. 
<p>
Jak se zdá, nerodí. Už když si Martin sedal, podařilo se mu vykydnout marmeládu na kalhoty, což mazaně maskoval a já se tvářil, že nic nevidím. Když si namočil rukáv saka do marmelády, už jsem ho na to raději upozornil, odešel se tedy opláchnout. Přišel zpět, sundal si sako, sedl si a já jsem ho ještě taktně upozornil, že se mu podařilo marmeládu dostat i na kravatu, což mne ostatně dojalo k záchvatu smíchu. Martin odkvačil na toalety opakovat čisticí proces a když se vrátil, sundal si pro jistotu sako, aby si ho zase nenamočil do nějaké marmelády. A jak si tak sedl, rukou setřel poslední zbytky marmelády, co byly v taštičce, takže si zasvinil rukáv košile. Ten okamžik byl pro mne krizový, protože jsem se smíchy málem udusil. Osazenstvo mekáče se rozhlíželo, co že se to děje, ale viděli jen pána v obleku, jak si po košili a kravatě roztírá marmeládu a druhého pána svíjejícího se v záchvatu smíchu. Uznejte, není nad praktický důkaz, že nejsem jediný, kdo se nenarodil se stříbrnou lžičkou v puse :) 
<p>
Martinovi jsem později poslal ku schválení tuto noticku pro Marigolda, už proto, že sám konstatoval ještě ráno, že chápe, že se kvalifikoval na zápis <EM>(čímž také mimochodem prozrazuji, že na Marigoldovi nepíšu příhody&#160;o lidech, aniž bych jim o tom řekl).</EM> Martin se projevil jako manažer a celou příhodu sumarizoval v těchto bodech zápisu jako<STRONG> meeting points</STRONG>: 
<OL>
<LI>Prvni kousek hnusu z tasticky mi upadl na kalhoty, to jsem setrel a presel </LI>
<LI>Pak jsem si vymachal v hnusu rukav od SAKA, na coz jsi mne upozornil </LI>
<LI>Poprve jsem odesel na hajzl si to vydrhnout vodou </LI>
<LI>Kdyz jsem dosedl, tys mne upozornil, ze mam humus na kravate. Odesel jsem na hajzl podruhe. </LI>
<LI>Kdyz jsem se vratil z hajzlu, sundal jsem si SAKO, abych si ho vice nesprasil. </LI>
<LI>Nacez jsem si polozil rukav od kosile do hnusu, ktery byl jeste zakerne na stole. To uz jsem vydrbal ubrouskem s nadavanim, kurva! </LI></OL>
<p>
Takový začátek pondělí mi téměř dal zapomenout na to, že jsem půlhodinu trčel v dopravní zácpě ... taky jste se někdy takhle nechali doběhnout kusem jídla? Ať mám hezké i úterý :)</p>