---
ID: 35
title: 'Wi-Fi Zone, novinky s&nbsp;802.11g'
author: Patrick Zandl
post_excerpt: ""
layout: post
oldlink: >
  https://www.marigold.cz/item/wi-fi-zone-novinky-s-802-11g
published: true
post_date: 2003-01-10 15:33:00
---
<p>
Především začnu s omlouvou. Během týdne se na Marigolda vyhrnulo tolik práce, že naprosto nestíhla a v posteli odumíral, aniž by vám cokoliv napsal. Co naplat, snad se to zlepší. </p>

<p>
První zajímavostí, o kterou bych se rád podělil, je <A href="http://www.wi-fizone.org/" target=_blank>Wi-Fi Zone</A>, kterou provozuje certifikátor kompatibilty, sdružení Weca. <STRONG>Wi-Fi Zone má sloužit k vyhledávání hotspotů</STRONG>, přípojných bodů s WiFi. Jenže tyto hostpoty se zadávají do databáze za poplatek (do konce května 2004zdarma) a hotspoty musí vyhovovat určitým podmínkám. V podstatě je Wi-Fi Zone certifikační obdobou Wi-Fi značky pro samotné 802.11b zařízení - tato značka vám má garantovat, že dostanete kvalitní internet s určitými parametry. Vůbec se nevzrušujte, neřekl bych, že to zasáhne české Wi-Fi providery, už vidím lidi z CzFree, jak tam cvakají své hotspoty a platí za certifikaci. Takže - je to zajímavý nápad, ale u hotspotů se to zdaleka tak nechytne, jako u hardware, kde je to téměř nutné...</p>

<p>
<STRONG>802.11g je na postupu</STRONG> - referovali jsme o první APčku pro toto "rychlejší WiFi", které ještě není standardizované, ale už se tlačí první výrobky ven. Už se přidal i Linksys. Na <A href="http://www.amazon.com/exec/obidos/ASIN/B00007KDVI/ref%3Dnosim/80211bnetwork-20/103-4497124-7749414" target=_blank>Amazonu jsem našel </A>nabídku jeho bezdrátového routeru&#160;<STRONG>Linksys WRT54G</STRONG> za 133 USD, což je fakt docela málo. &#160;Samozřejmě podporuje 802.11g. Také <STRONG>ActionTec</STRONG> přišel s ohlášením kompletní produktové řady 802.11g - <A href="http://www.actiontec.com/company_info/release010903.html" target=_blank>tiskovou zprávu dali sem</A>. Výrobky ActionTec představil na CES a v prodeji budou v únoru/březnu. </p>

<p>
<STRONG>SanDisk</STRONG> rovněž na CES představil zajímavé výrobky: CompactFlash pamět s 128 MB a s Wi-Fi čipem za 130 USD (v březnu). To je docela chytré. A pro majitele Palmů přijde vhod podobné řešení postavené na SD a nabízející jak WiFi tak 256 MB paměti za 150 USD v polovině roku. Kdybyste se obešli bez vestavěné paměti, tak WiFi CF je dostupné ihned&#160; a v provedení SD v březnu a to za 100 USD. Další <A href="http://www.infoworld.com/articles/hn/xml/03/01/10/030110hnsandisk.xml?s=IDGNS" target=_blank>info zde</A>. Pro majitele PDA je to docela dobrá zpráva, co - už se těším, jak si Wi-Fi kartu dám do svého Palm Tungstena a budu si vesele po bytě surfovat na netu... :)</p>

<p>
A naposledy <STRONG>hudební server Yamaha</STRONG>. Za 2000 USD dostanete server s vypalovačkou CD-R a s Wi-Fi, takže můžete streamovat hudbu do zesilovače a jeho reproduktorů kdekoliv v domě. Repráčky mají 20 W a další zesilovač do jiného pokoje koupíte za 800 USD. Fajn nápad, ale drahé - to bych si to radší zbastlil jinak, než za to vyklopit šedesát klacků...</p>
