---
ID: 636
author: Patrick Zandl
layout: post
oldlink: 'https://www.marigold.cz/item/nokia-nabizi-push-to-talk-v-gsm-sitich-poc

  '
post_date: 2003-11-03 17:42:00
post_excerpt: ''
published: true
summary_points:
- Nokia dodává první PoC produkty pro GSM sítě, komerční dostupnost počátkem roku
  2004.
- PoC vyžaduje IP Multimedia Core a kompatibilní mobilní telefony Nokia.
- PoC umožňuje okamžitou semiduplexní hlasovou komunikaci stiskem tlačítka přes GPRS.
- Podrobné anglické specifikace PoC jsou dostupné ke stažení v PDF dokumentech.
title: Nokia nabízí push-to-talk v&nbsp;GSM sítích -PoC
---

<p>
O službě PTT (push-to-talk) jsem tu již psal. Nokia spolu s Ericssonem, Motorolou&#160;a Siemensem se shodli na jednotné specifikaci této služby v GSM sítích - Nokia jí nyní říká PoC (PTT over Cellular). A Nokia nedávno prohlásila, že již dodává první produkty&#160;PoC pro GSM sítě. Komerčně budou dostupné počátkem roku 2004 a Nokia se chlubí, že od června 2003 provedla testy v dvacítce GSM sítí po celém světě. </p>

<p>
Na PoC nestačí jen koupit si Nokia's IP Multimedia Core, je potřeba k tomu také mít telefony. Nokia ohlásila podporu funkce PoC v některých svých mobilech na počátek roku 2004. </p>

<p>
PoC je moc šikovná funkce slibující zejména operátorům další zisky a uživatelům dost zábavy. Stiskem jediného tlačítka je možné okamžitě hovořit a váš hlas bude reprodukován terminálem dalšího uživatele nebo skupiny uživatelů. Příjem tohoto hovoru se nijak nemusí autorizovat a PTT (resp PoC) se hodí na okamžitou komunikaci, kdy nahrazuje například vysílačky. Komunikace je semiduplexní, tedy vždy jen jeden hovoří, ostatní poslouchají. Technicky je to řešené jako přenos SIP pro GPRS vrstvě. <EM>Zdroj: </EM><A href="http://press.nokia.com/PR/200310/922385_5.html" target=_blank><EM>TZ Nokia</EM></A><EM>.</EM></p>

<p>
Pokud vás <STRONG>zajímají podrobnosti o PoC</STRONG>, můžete si stáhnout <A href="/priloha/poc.zip">tyto PDF dokumenty</A>&#160;s anglickými specifikacemi. Netuším, proč je na nich napsáno Confidential, normálně jsem je dostal emailem, když mne to zajímalo, stojí to za přečtení.</p>