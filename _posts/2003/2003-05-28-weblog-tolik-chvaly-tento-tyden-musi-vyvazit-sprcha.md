---
ID: 321
author: Patrick Zandl
layout: post
oldlink: 'https://www.marigold.cz/item/weblog-tolik-chvaly-tento-tyden-musi-vyvazit-sprcha

  '
post_date: 2003-05-28 08:16:00
post_excerpt: ''
published: true
summary_points:
- Lupa.cz publikovala články o weblozích od Martina Kopty a Mirka Zemana.
- BlogTalk v Rakousku čeští blogeři dle autora neúspěšně reflektovali.
- Jiří Hlavenka na Živě vidí weblogy jako internetovou bublinu.
- Blogy privatizují zpravodajství, zkracují zprávy a ubírají hodnotu médiím.
title: Weblog &#8211; tolik chvály tento týden musí vyvážit sprcha
---

<p>
Tento týden se na českém internetu vyrojilo několik článků o weblogu. Ty na Lupě jste asi postřehli: Martin Kopta píše článek <A class=nadcl href="http://www.lupa.cz/clanek.php3?show=2853"><STRONG>Weblogy: úsvit nových médií</STRONG></A>, zatímco ve článku Mirka Zemana <A class=nadcl href="http://www.lupa.cz/clanek.php3?show=2854"><STRONG>Strasti a slasti autorů weblogů</STRONG></A>&#160;se dočtete, co si autoři některých blogů u nás myslí, najdete tu ostatně i něco o Marigoldovi. </p>

<p>
Několik českých blogerů také <STRONG>dorazilo na rakouský BlogTalk</STRONG> a podle mne ho totálně projeli, protože z něj nezachytili písmem prakticky nic. A pokud to neudělali dodnes, moje zkušenost je, že už to neudělají... Článek <A href="http://www.digiweb.cz/index.php?p=i00000_detail&amp;article[id]=12837650&amp;article[area_id]=10048240" target=_blank>Weblog ve firemní praxi </A>vyšedší na DigiWebu je sice teoreticky zajímavý, ale podle mne dělat firemní weblog je kravina - je to chatrný pokus nahradit firemní informační systém. Říkat intranetu firmy weblog je jen zbožný sen...</p>

<p>
Další článek o blogu je z pera (fuj, takové nesmyslné klišé) <STRONG>Jiřího Hlavenky&#160;na Živě</STRONG>: <A href="http://www.zive.cz/h/Byznys/Ar.asp?ARI=110980&amp;CAI=2034">Weblogy jsou internetová bublina jako vyšitá</A>. Ačkoliv chápu, že nadpis nemusí dávat smysl a korespondovat s článkem, hned bych si na něj dovolil poukázat. Weblogeři zpravidla netvrdí, že mají business plán a že budou rýžovat money. V jejich případě tedy nejde o klasickou internetovou bublinu. </p>

<p>
Já jsem si dovolil k článku přidat svůj názor. </p>

<p>
Podstatnější podle mne u weblogu je ale jiná věc, tedy samozřejmost, s jakou weblog privatizuje zpravodajství a likviduje primární zprávu. Souhlasím s Jiřím Hlavenkou - webloger primární zprávu nezískává sám, ale přepíše ji odněkud jinud. Nechodí po tiskovce, neběhá po zákopech. Jenže má zkušenosti (dobrý webloger) a tak z tiskové zprávy o nějakém kusu hardware nebo ze zprávy o nálet na Bagdád&#160;vydestiluje podstatu informace a "blogne" ji k sobě. Například z vyjásané tiskové zprávy o Intel Centrino jakožto&#160;objeviteli a jediném nositeli bezdrátových sítí (kolik médií ji převzalo tak, jak je!) udělá suchý komentář o tom, že Intel zase objevil ameriku a nabízí technologii,&#160;u jiných výrobců považovanou za poněkut zastarávající, ve spojení s lepší výdrží baterií. Bloger tak zprávu <STRONG>vlastně privatizuje</STRONG> (můžeme i říct že někdy ukradne?) - jenže z jak z hlediska autorského tak snad jakéhokoliv dalšího je to v pořádku. <BR>
<p>
Blog (hovořím o oborovém blogu) reaguje ve svém oboru na vše, co se šustne. Sám chodím na několik telekomunikačních blogů a zcela mi to vyhovuje. Mnoho zpráv ani nečtu na zdrojovém serveru, ačkoliv jsou linkovány, ale stačím mi ty dva řádky, které tomu bloger věnoval. Tak se dozvím, že Nokia včera na NYSE rostla z 16,4 na 16,9 USD a že je to kvůli zlepšeným odhadům prodeje. Nepotřebuji číst ty tři stránky analýzy CBS, která k tomu vyšla. <BR>
<p>
A to je pro mne veliká výhoda blogu a riziko pro ostatní média. Z několika desítek zpráv o telco, které si deně přečtu na blogu, si zdroj čtu jen v několika případech ...<BR>
<p>
Blog privatizuje zpravodajství. Ubírá komerčnímu zpravodajství jeho hodnotu, protože ho staví do pozice primárního zdroje, místo toho, aby jím byla sama událost. A co to znamená? Že se mnoho lidí posouvá ke čtení oborových blogů, místo aby sledovali zpravodajské servery... to za ně udělá bloger.</p>