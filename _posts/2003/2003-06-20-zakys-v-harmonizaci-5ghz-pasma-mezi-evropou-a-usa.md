---
ID: 380
author: Patrick Zandl
layout: post
oldlink: 'https://www.marigold.cz/item/zakys-v-harmonizaci-5ghz-pasma-mezi-evropou-a-usa

  '
post_date: 2003-06-20 13:33:00
post_excerpt: ''
published: true
summary_points:
- WRC03 konference řeší harmonizaci kmitočtového spektra, zejména spor USA a Evropy.
- Evropa chce omezit pásmo 5,25-5,35 GHz pro 802.11a pouze pro vnitřní použití.
- Pásmo 14-14,5 GHz bude pravděpodobně vyhrazeno pro satelitní širokopásmové služby.
- Frekvence pro navigační systém EU Galileo budou přiděleny bez problémů.
title: "Zákys v harmonizaci 5GHz pásma mezi Evropou a USA"
---

<p>
Tento týden probíhá v Ženevě World Radiocommunications Conference (WRC03), jednání zabývající se perspektivami dalších radiových standardů a jejich rozvoje. Jedním z velkých témat jsou boje o harmonizaci kmitočtového spektra mezi USA a Evropou. Jeden z těchto bojů se <STRONG>rozhořel i o pásmo 5GHz používané 802.11a</STRONG> - delegáti zastupující Evropu žádají omezení <STRONG>pásma 5,25-5,35 GHz pouze pro použití indoor</STRONG>, tedy uvnitř budov. Obávají se, že by vysílání v tomto pásmu rušilo některé frekvence vyhrazené dosud satelitním přenosům. </p>

<p>
USA ovšem již dříve použití této části 5 GHz spektra povolili i pro venkovní použití. Jak to tak vypadá, zase budou rozdílné povolené frekvence mezi Evropou a USA. </p>

<p>
Původně se prosazovalo uvolnění celého pásma 5150-5725 MHz pro WLAN služby - část tohoto pásma ale dnes používají vojenské radary, letecké navigační systémy a družice s nízkou dráhou. EU v současné době povoluje provoz WLAN v pásmu 5470-5725 MHz, zatímco USA 5150-5350 a 5725-5825 MHz. Navíc EU rozlišuje povolení pro vnitřní a venkovní použití, což americké FCC nečiní. </p>

<p>
Další zajímavé jednání se týkalo <STRONG>pásma pro satelitní širokopásmové služby</STRONG> používané zejména pro připojení letadel do internetu (Boing Connexion) - jak to tak vypadá, pásmo 14-14,5 GHz pro ně bude finálně vyhrazeno, zatím Boing svůj systém provozoval na základě experimetnální licence. </p>

<p>
Dalším bodem jednání, tentokráte bezproblémovým, je <STRONG>přidělení frekvencí pro navigační systém EU Galileo</STRONG> a zvýšení výkonu pro novou generaci systému GPS. </p>