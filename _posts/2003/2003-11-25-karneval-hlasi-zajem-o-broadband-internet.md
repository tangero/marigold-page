---
ID: 692
author: Patrick Zandl
layout: post
oldlink: 'https://www.marigold.cz/item/karneval-hlasi-zajem-o-broadband-internet

  '
post_date: 2003-11-25 11:14:00
post_excerpt: ''
published: true
summary_points:
- Karneval hlásí rostoucí zájem o broadband internet díky lepší kvalitě než PDSL.
- Karneval od září zprovoznil 55 tisíc zásuvek vysokorychlostního internetu v Brně,
  Ostravě a Mostě.
- Na přelomu roku 2003 bude vysokorychlostní internet od Karnevalu dostupný ve 180
  tisících domácností.
- Karneval zaznamenává čtvrtletní 22 procentní nárůst zákazníků internetu.
title: Karneval hlásí zájem o&nbsp;broadband internet
---

<p>
<STRONG>Karnevaláci rozesílali tiskovou zprávu</STRONG> s tím, jak <STRONG>roste zájem o služby broadband internetu této kabelové sítě</STRONG>. Kabeloví sítě u nás nabízejí rychlý internet o podstatně lepší kvalitě, než PDSL <EM>(nové označení technologie Parodie DSL)</EM> dodávané Telecom. I proto ten zájem - lidé se namlsají, připojí si ADSL, pak zjistí, že&#160;jim&#160;dodali&#160;PDSL&#160;a&#160; jak jim to nefunguje <EM>(jako třeba </EM><A href="http://blog.maly.cz/index.php?item=606" target=_blank><EM>Artur Dent v Brně,</EM></A><EM> který už se rozhlíží po někom, kdo alespoň zajistí připojení do internetu, když už ne rychlý internet).</EM></p>

<p>
<STRONG>Karneval od září zprovoznil dalších 55 tisíc zásuvek</STRONG> vysokorychlostního internetu. Internet TURBO 600/150 kbps je tak od září nově dostupný v 25 tisíci zásuvkách v Brně, 10 tisíci v Ostravě a nyní 20 tisíci v Mostě. Karneval v těchto městech postupně zprovozní ještě dalších 35 tisíc zásuvek. Dohromady s nově vybudovanými zásuvkami tak bude na přelomu roku vysokorychlostní internet od Karnevalu dostupný ve více než 180 tisíci domácnostech. Karneval má nyní na 270 tisíc zákazníků kabelové televize, celkový počet domácností připojených ke společné síti dosáhl 500 tisíc. Společnost tak nabízí své služby zhruba 1,2 milionu obyvatel České republiky.</p>

<p>
<EM>&#8222;Na přelomu roku 2003 se na vysokorychlostní internet Karnevalu bude moci připojit na 180 tisíc domácností. Náš harmonogram se nám daří dodržet. Zaznamenáváme také čtvrtroční 22 procentní nárůst zákazníků internetu,&#8220;</EM> řekl Dušan Jelínek, obchodní a marketingový ředitel Karneval Media.</p>