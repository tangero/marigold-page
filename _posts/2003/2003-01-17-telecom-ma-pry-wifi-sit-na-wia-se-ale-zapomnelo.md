---
ID: 47
author: Patrick Zandl
layout: post
oldlink: 'https://www.marigold.cz/item/telecom-ma-pry-wifi-sit-na-wia-se-ale-zapomnelo

  '
post_date: 2003-01-17 08:55:00
post_excerpt: ''
published: true
summary_points:
- Europemedia článek o WiFi sítích opomíjí největší síť, WIA VancoNet.
- Český Telecom buduje hotspoty bez zabezpečení a s mizerným pokrytím.
- CzFree.Net, celorepublikové hnutí, v článku o WiFi sítích chybí.
- T-Mobile zvažuje budování WiFi sítí, ale výsledek je nejistý.
title: "'Telecom má prý WiFi síť, na WIA se ale zapomnělo"

  '
---

<p>
Na serveru Europemedia jsem našel <A href="http://www.europemedia.net/shownews.asp?ArticleID=14477" target=_blank>článek o WiFi sítích</A> u nás vycházející z Prague Business Journalu (tam jsem ho nečetl). Samozřejmě ve výčtu komerčních WiFi sítí <STRONG>zapoměli na tu největší u nás</STRONG>, na WIA VancoNetu. Řekl bych, že tam někde vázne píár komunikace a někdo by měl udělat nějakou akci pro novináře. Protože nejvíce ve článku je psáno o WiFi Českého Telecomu a to jak už jsme si řekl, je pěkný podfuck. Český Telecom naházel hotspoty do svých krámů; budiž, to je ještě fajn nápad. Jenže z hotspotů se ani nenamáhal vyvést venkovní anténu, podle toho také pokrytí vypadá - signál se ztrácí pár metrů za krámem. Acces point Telecom připojil do sítě a jede - žádná kontrola, žádné zabezpečení, žádná autorizace - nic. Prostě trivialita. A říká se tomu WiFi síť. Pane jo, takhle by Marigold chtěl také pracovat a mít se dobře :)</p>

<p>
O téměř celorepublikovém hnutí CzFree.Net ve článku také ani zmínka. Aha, ještě někde by se Marigold mohl mít dobře a flákat se tam :) Další zajímavá zmínka ve článku se týká toho, že <STRONG>T-Mobile se také rozhlíží</STRONG>, jak by tu mohl postavit WiFi. Ale vzhledem k tomu, co se nyní v T-Mobile děje, jsem na rozpacích, jestli z toho něco pro zákazníky použitelného může vzejít...</p>