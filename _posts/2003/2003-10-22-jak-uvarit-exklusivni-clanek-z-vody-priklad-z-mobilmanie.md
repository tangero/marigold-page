---
ID: 603
author: Patrick Zandl
layout: post
oldlink: 'https://www.marigold.cz/item/jak-uvarit-exklusivni-clanek-z-vody-priklad-z-mobilmanie

  '
post_date: 2003-10-22 08:25:00
post_excerpt: ''
published: true
summary_points:
- Eurotel vybírá dodavatele EDGE technologie, rozhodnutí padne příští týden.
- Článek MobilManie o EDGE od Eurotelu obsahuje minimum nových informací.
- Autor kritizuje článek za natahování a budování dojmu exkluzivity.
- Trendem českého technického zpravodajství je klesající informační hodnota článků.
title: Jak uvařit exklusivní článek z&nbsp;vody (příklad z&nbsp;MobilManie)
---

<p>
Dneska mne dostal článek na MobilManii, autorem je Martin Zikmund a článek se jmenuje <A href="http://www.mobilmania.cz/Operatori/Ar.asp?ARI=105526&amp;CAI=2114" target=_blank>Konec tajností: Eurotel a rychlý internet přes EDGE</A>. Také pouták článku je nadějný: <EM>"Nyní jsme získali podrobnější informace z toho nejvěrohodnějšího zdroje &#8211; od generálního ředitele Eurotelu, Terrence Edwarda Valeskiho."</EM> Jenže <STRONG>lepší případ vaření z vody aby pohledal</STRONG>. </p>

<p>
Článek samotný tvoří tři odstavce s mezititulky <EM><STRONG>Co je to EDGE</STRONG></EM>, <STRONG><EM>Co na to Eurotel</EM></STRONG> a <EM><STRONG>Data Nonstop na EDGE?!</STRONG></EM> První odstavec shrnuje několik informací obecně o EDGE a <STRONG>teprve v druhém odstavci se dostáváme k nové informaci</STRONG>. Waleski prohlásil, že Eurotel situaci kolem EDGE monitoruje a v současné době probíhá výběr mezi třemi dodavateli technologie, příští týden si z nich Eurotel prý vybere. Třetí odstavec shrnuje údaje okolo tarifu Data Nonstop a autor upozorňuje, že KDYBY Eurotel nabídl DataNonstop s EDGE, byl by tento přístup mnohdy rychlejší, než ADSL Telecomu. </p>

<p>
<STRONG>Jediným novým faktem z celého článku (nikoliv novou spekulací) je tedy větička</STRONG> z druhého odstavce, že Eurotel si vybírá dodavatele EDGE a rozhodne o něm příští týden. Zbytek je vata budící dojem exklusivních informací - čtenář s jen trochu vyšším IQ se nutně bude cítit trochu ošizen. Typické pro takový výtvor je natahování vět, míchání spekulací - už jen důsledné vypsání plného jména šéfa Eurotelu není slušnost, ale snaha o natažení perexu a přitom také snaha o to, aby v něm autor nesdělil to jediné, co v článku má smysl. Z jediné větičky Valeskiho pronesené bokem na tiskové konferenci či při rozhovoru tak vznikl článek snažící se navodit dojem exklusivity, investigativní žurnalistiky a nadstandardních vztahů s Valeskim, jenž tyto informace poskytl.</p>

<p>
Mohlo by se zdát, že je to odfláknutá novinářská práce a specialitka MobilManie <EM>(u níž si podobných pokusů vařit z vody a zveličovat štěky všímám dlouhodobě)</EM>, jenže já se bojím, že je to trend v současném českém technickém internetovém zpravodajství. Všímám si toho stále více u mnoha serverů; vycházejí články nevalné informační hodnoty, postavené hlavně na tom, co si autor přečetl na Cnetu nebo kvůli čemu pokud možno nemusel nic moc udělat. Souvisí to s vymizením konkurence a se snižováním příjmů jednotlivých serverů, uznávám. Výše uvedený příklad je ale vrchol takové drzosti, kdy čtenáři je předkládán článek, z něhož jedinou hodnotu mají dvě věty a který by soudný editor pusil jako krátkou zprávu, ale rozhodně ne jako otevírák vydání. </p>