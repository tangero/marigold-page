---
ID: 628
author: Patrick Zandl
layout: post
oldlink: 'https://www.marigold.cz/item/dbtel-nabizi-iad-s-wifi-a-dect-a-wifi-sluchatko

  '
post_date: 2003-10-31 07:55:00
post_excerpt: ''
published: true
summary_points:
- Dbtel Wireless IAD kombinuje WiFi, DSL/kabelové připojení, VoIP a DECT základnu.
- IAD umožňuje WiFi připojení k internetu a DECT telefonům k telefonní síti.
- WiFi telefon Dbtel DB-168 podporuje QoS, VoIP protokoly, textové zprávy a instant
  messaging.
- Zařízení Dbtel nejsou dovážena do ČR, což je škoda.
title: DBTEL nabízí IAD s&nbsp;WiFi a&nbsp;DECT a&nbsp;WiFi sluchátko
---

<p>
Na ženevském ITU jsem narazil na hezké komunikační řešení od tajwanské firmy Dbtel, místního velkého výrobce mobilů. Jmenuje se <STRONG>Wireless IAD,</STRONG> zkratka IAD označuje Integrated Access Device (<A href="http://www.nwfusion.com/links/Encyclopedia/I/649.html" target=_blank>anglická vysvětlivka</A>). IAD Dbtelu umí fungovat jako přístupový bod WiFi B/G, podporuje připojení do internetu DSL nebo kabelovým modemem nebo čímkoliv, z čeho leze ethernet, je vybaven podporou VoIP (SIP atd) a je v něm vestavěná DECT základnová stanice a připojení do telefonní sítě. </p>

<p>
IAD tedy umožní připojovat počítače k internetu skrze WiFi a také DECT telefony k telefonní síti. No a pokud chcete, můžete k IAD připojit WiFi telefon a používat internetovou telefonii. Pro lepší kvalitu hovoru integruje IAD nové standardy pro podporu QoS na WiFi&#160;- 802.11e, 802.11q/1p, Diffserv. </p>

<p>
A potřebujete ten <STRONG>WiFi telefon</STRONG>? Dbtel právě jeden na ITU představil, jmenuje se <STRONG>DB-168</STRONG>, podporuje výše uvedené standardy pro QoS, VoIP protokoly SIP a MGCP ale také má podporu přenosu textových zpráv a instant messagingu, v závislosti na tom, zda službu podporuje router/server. Podsvícený LCD displej a hezký atraktivní design. Používat se samozřejmě dá i bez IAD, pokud máte vlastní řešení, můžete používat. </p>

<p>
Na internetu jsem bohužel o výše uvedených zařízeních žádné odkazy nenašel, takže mohu sloužit jen linkem na <A href="http://www.dbtel.com.tw/english/" target=_blank>Dbtel </A>presentaci, kde o tom nic není. Přiznám se, že k úplnému kouzlu IAD bych potřeboval, aby zvládlo přesunout provoz z DECT telefonu ne do telefonní sítě, ale do VoIP - s tím si ale zařízení bohužel neporadí. I tak ale vypadá hodně zajímavě. Jenže k nám se nedováží. Škoda - nechcete se do toho někdo dát?</p>