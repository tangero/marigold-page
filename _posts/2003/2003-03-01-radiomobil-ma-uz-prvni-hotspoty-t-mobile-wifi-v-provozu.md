---
ID: 131
title: 'RadioMobil má už první hotspoty T-Mobile WiFi v&nbsp;provozu'
author: Patrick Zandl
post_excerpt: ""
layout: post
oldlink: >
  https://www.marigold.cz/item/radiomobil-ma-uz-prvni-hotspoty-t-mobile-wifi-v-provozu
published: true
post_date: 2003-03-01 09:38:00
---
<p>
Přišlo se na to docela náhodou při testování analyzeru WiFi sítí, když s ním marigoldi jezdili po Praze a měli zapnuté scanování a připojenou GPSku. Ale přišlo se na to a je to tak. RadioMobil <STRONG>spustil na pankráckém BB centru</STRONG> několik <EM>(zjistili jsme zatím šest)</EM> WiFi hotspotů a testují svoji komerční WiFi síť. Další jsme <STRONG>následně našli v Londýnské</STRONG>, k dalším budovám nebyl čas se zatím dostat. </p>

<p>
<IMG height=72 alt="T-Mobile hotspot" src="/wp-content/uploads/t-mobilehotspot.jpg" width=142 align=left>Podstatné je, že to vypadá skutečně na <STRONG>testování komerčních hotspotů</STRONG>, nikoliv firemní infrastrukturu pro vnitřní použití. Hotspoty nevysílají ESSID, takže na jejich zjištění přijde šikovný analyzer vhod. </p>

<p>
Stojí za to připomenout, že <STRONG>T-Mobile rozjíždí WiFi sítě ve všech zemích</STRONG>, kde je přítomen - největší roll-out měl samozřejmě v USA, kde WiFi horečka propukla už na plno, ale T-Mobile s WiFi se chytá i v Německu a samozřejmě se čekalo, že v Čechách nepřenechá místo Eurotelu. Eurotel ale nelení a pilně pokrývá hotely po republice. Jak se ale zjistilo, také RadioMobil jedná s hotely. Německé stránky <A href="http://www.t-mobile.de/geschaeftskunden/hotspot/1,2530,3341-_,00.html">T-Mobile HotSpot najdete zde</A>.</p>

<p>
Jakou to má vadu? RadioMobil nenabízí možnost používat v roamingu WiFi sítě své mateřské společnosti. Snad se to postupně zlepší, hodilo by se to...</p>

<p>
<FONT face=Times></FONT>&#160;</p>
