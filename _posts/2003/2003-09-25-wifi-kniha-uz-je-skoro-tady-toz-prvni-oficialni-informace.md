---
ID: 531
author: Patrick Zandl
layout: post
oldlink: 'https://www.marigold.cz/item/wifi-kniha-uz-je-skoro-tady-toz-prvni-oficialni-informace

  '
post_date: 2003-09-25 13:39:00
post_excerpt: ''
published: true
summary_points:
- Kniha Bezdrátové sítě WiFi vyjde u Cpressu a bude stát 249 Kč.
- Autor knihu prodává i přes Marigold, protože psaní je náročnější než prodej.
- Objednávkový formulář pro knihu přes Marigold je nyní funkční.
- Knihu budou expedovat lidé z Cinetiku.
title: WiFi kniha už je skoro tady, tož první oficiální informace…
---

<p>
Kniha vznikala dlouho, alespoň na můj vkus, ale jak to tak vypadá, její vydání už je za dveřmi. Jmenuje se nakonec docela nekonfliktně Bezdrátové sítě WiFi: Praktický průvodce. <STRONG>Vydavatelem je Cpress a kniha bude stát 249 Kč</STRONG>, k dostání by měla být už během Invexu, jisto jistě na stáncích Cpressu na výstavišti a i ve WiFiLife pavilonu. </p>

<p>
<IMG height=273 alt="Kniha Bezdrátové sítě WiFi: praktický průvodce..." src="/wp-content/uploads/wifikniha.jpg" width=200 align=left border=1>Nakonec jsem se rozhodl, že na knize nezřízeně zbohatnu a budu ji tedy prodávat i přes Marigolda. Knihy, jak to tak vypadá, je podstatně lepší prodávat, než psát. Není to&#160;nic, s čím bych nepočítal, jenže žádná kniha o WiFi u nás nevyšla a tak jsem si říkal, že co si neudělám sám... však to znáte. A tak jsem ji napsal sám - na web se takové velké materiály nehodí. Jednak se z webu zle studují, jednak to ani člověka nebaví psát. Knižní forma je lepší a pokud o WiFi chcete něco vědět, snad vám těch 249 Kč nepřijde tak moc. A snad na knize CPress moc neprodělá. </p>

<p>
Jeden kamarád, stavbař sítí a můj dozorce a kontrolor nad knihou, mi řekl, že moje kniha má vždycky pro nakladatele jednu velikou výhodu. Lidi, kteří mne rádi čtou, si ji koupí, aby si početli a lebedili nad názory, jež hlásám. Nu a&#160;lidi, kteří mne nesnášejí, si ji koupí taky, protože si budou chtít zanadávat, co to zase kecám za kraviny. Inu, zavděčit se všem, není vůbec z hlediska nakladatelova nutné :)</p>

<p>
Tak jsem <STRONG>konečně zprovoznil maličký objednávkový formulář pro objednání knihy přímo přes Marigolda</STRONG>. Takže pokud si knihu chcete koupit nebo jen dostat emailem informaci až vyjde (to už budu mít i publikovaný její obsah), <A href="http://beta.marigold.cz/kniha.html">použijte tuto stránku</A>. Knihu budou expedovat lidé z Cinetiku, takže to nedopadne jako v roce 1997, když jsem měl lidem rozesílat hromadu triček Mobil serveru&#160;a nějak jsem to nezvládl :)</p>