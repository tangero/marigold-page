---
ID: 81
author: Patrick Zandl
layout: post
oldlink: 'https://www.marigold.cz/item/cra-nabidly-bluetone-wireless-internet-za-par-babek

  '
post_date: 2003-02-09 08:42:00
post_excerpt: ''
published: true
summary_points:
- České Radiokomunikace nabízí WiFi internet BlueTone Wireless za necelou tisícikorunu.
- ČRa konkuruje Contactelu, své dceřiné společnosti, což je dle autora nesmyslné.
- Web ČRa má problémy s funkčností a zobrazením informací o nabízené službě.
- Contactel má lepší web a značku, proto by měl nabízet 64 Kbps linku.
title: ČRa nabídly BlueTone Wireless internet za pár babek…
---

<p>
České radiokomunikace, které vloni na Invexu vstoupili na pole poskytování internetu pro běžné zákazníky, nabídly službu připojení k internetu přes WiFi - BlueTone Wireless. Za necelou tisícikorunu si můžete pronajmout linku 64 Kbps, služba funguje v západní Praze a v okolí Hradce Králové. Zbytek povídání najdete <A href="http://www.technet.cz/zprava.html?zprava=20992" target=_blank>na Technetu</A>, nic zajímavého podstatného už tam ale není, je tam ale solidní menší diskuse. </p>

<p>
Zajímavé jsou dva momenty: </p>

<p>
1) <STRONG>ČRa jdou stále více do konkurence Contactelu</STRONG>, své dceřiné společnosti. No nevím nevím, jak to Tele Danmark nese, ale být jimi, asi bych se na to přeptal. Už proto, že mi to přijde nesmyslné. ČRa stále mají renomé dodavatele služeb pro velké zákazníky a přiznejme si to, renomé dosti neflexibilního molocha. Oproti tomu Contactel má vybudovanou dobrou značku a linku o kapacitě 64 Kbps bych čekal spíše v jeho portfoliu služeb. Nu, přeptám se na to...</p>

<p>
2) <A href="http://www.cra.cz/" target=_blank>Stránky ČRa</A> jsem se snažil perlustrovat a dostat z nich nějakou kloudnou informaci. Zatím to vždy skončilo na tom, že mi stránky ohlásily, že nemám zapnutý javascript. Není to tak docela pravda, javascript povolený mám, ale také používám AdMunchera na filtrování reklamy a Norton Antivirus na filtrování virů včetně divných scriptů na webových stránkách. Nicméně i když jsem to všechno povypínal, do přehledu služeb jsem se nedostal. U Contactelu to funguje. O důvod více, proč by tu službu měl nabízet Contactel. Poznámka na závěr: kolega, který se na ten web dostal, hlásí, že o službě tam nic není. Ach jo...</p>