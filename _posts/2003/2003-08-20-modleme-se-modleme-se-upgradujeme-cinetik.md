---
ID: 449
author: Patrick Zandl
layout: post
oldlink: 'https://www.marigold.cz/item/modleme-se-modleme-se-upgradujeme-cinetik

  '
post_date: 2003-08-20 14:08:00
post_excerpt: ''
published: true
summary_points:
- Cinetik odpojil původní stránky a spouští upgrade systému na Fázi2.
- Fáze2 je kompletně nový systém, který nahrazuje původní Fázi1.
- Fáze2 přináší CSS design, lepší expedice a automatizaci plateb.
- Cinetik hledá investora pro DVD business, kontaktujte Boříka.
title: 'Modleme se modleme se, upgradujeme Cinetik

  '
---

<p>
Tři minuty před jednou hodinou Michal odpojil původní stránky Cinetiku, vytáhnul z databáze poslední nejčerstvější data a dal se do tolik očekávaného upgrade systému Cinetik na to, čemu interně říkáme Fáze2. Na <A href="http://www.cinetik.cz">www.cinetik.cz</A> tak nyní najdete jen omluvu a předpoklad, že se vše rozeběhne ve 20 hodin. A já nemám (skoro, abych nepřeháněl) co dělat, zato Michal se pěkně potí. A tak sem zapíšu, co se vůbec děje :)</p>

<p>
Je to tak: když jsme Cinetik zakládali, měli jsme sice hromadu čísel a průzkumů, ale přesná data o tom, jak si lidé budou DVD po internetu ve skutečnosti půjčovat, nám chyběla. A tak jsme postavili první verzi systému nazvanou Fáze1, o které jsme již tehdy věděli, že se za pár měsíců vezme, přepíše celá a stará verze vyhodí. A tak se i stalo - bylo potřeba tolik změn a úprav, že Fáze2 je úplně jiný systém. </p>

<p>
Fáze2 software přinese CSS design (to zase tolik práce nebylo, snad jen pro Míru Kurčeru), přinese několik náplastí na moje obsese se statistikami a prognózami, přinese nové a podstatně lepší možnosti expedic pro naše zákazníky, přinese náplast na boříkovy bolístky s ručním vkládáním došlých plateb a podobné věci, které nás dlouho trápily. </p>

<p>
A tak tu sedím,&#160;empaticky podporuji Michala, aby databázi bez problémů zkonvertoval tak, jako už několikrát cvičně a přemýšlím, jestli když se mu to nepodaří, pojedu na Nuselák nebo sáhnu po oprátce :) Bořík jel do kostela zapálit svíčky. A poslední stovka DVD expedovaných starým systémem právě odputovala na poštu...</p>

<p>
PS: Navíc jsme tento týden dokončili prospekt pro investora, takže pokud máte zájem investovat do DVD businessu, klidně se <A href="mailto:pavel.borkovec@cinetik.cz">Boříkovi ozvěte</A>&#160;:) </p>

<p>
&#160;</p>