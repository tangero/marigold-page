---
ID: 430
author: Patrick Zandl
layout: post
oldlink: 'https://www.marigold.cz/item/telecom-pozastavuje-agregaci-adsl-vrecuv-bulharsky-blog-expanduje-bakov-devils-nove

  '
post_date: 2003-08-07 14:09:00
post_excerpt: ''
published: true
summary_points:
- Český Telecom pozastavuje agregaci na ADSL do 15. října kvůli přechodu na nové linky.
- Nokia 6600 má výrazně lepší displej a kameru než předchozí modely Series 60.
- Vreco si založil blog z Bulharska o jídle, pití a okrádání.
- Bakov Devils, cyklistický server, má nový design inspirovaný Marigoldem.
title: 'Telecom pozastavuje agregaci ADSL, Vrecův bulharský blog expanduje, Bakov
  Devils nově

  '
---

<p>
Český Telecom <STRONG>pozastavuje agregaci na ADSL</STRONG> - ovšem jen do 15. října. Díky&#160;tomu budou moci lidé bez problému se přesunout na nové linky o vyšší deklarované rychlosti. Při agregaci 1:50 ale ta deklarovaná rychlost je beztak jen teoretická... Nu, třeba se to ještě změní. Podrobnosti a hlavně <A href="http://www.zive.cz/h/Bleskovky/AR.asp?ARI=112046&amp;CAI=2097&amp;HID=19" target=_blank>bouřlivá diskuse na Živě</A>. </p>

<p>
Měl jsem na chvíli v ruce <STRONG>Nokia 6600</STRONG> a ten displej, to je lahůdka! Oproti 3650 a 7650, dalším Series 60 telefonů, je to nebe a dudy. Skvělý kontrast, jasné a živé barvy. Také podstatně zlepšená kamera včetně videonahrávek a digitálního zoomu přijde vhod. Inu, je zase na co se těšit. </p>

<p>
<STRONG>Vreco si dovolenou moc neužívá</STRONG> a založil si blog, který přes GSM telefon z Bulharska aktualizuje. Jeho blog už kdosi překřtil <A href="http://www.vreco.cz/" target=_blank>Vreco Prima Vařečka</A>, protože je v podstatě jen o tom, co <STRONG>kde v Bulharsku můžete dobrého sežroutnout nebo vypít</STRONG>. Nebo kde se nechat okrást. Ale za přečtení to stojí - je to legrační i poučné. Vreco mne tam uvedl jako kontakt, kdybyste někdo chtěli reklamu. Kdybyste chtěli, klidně pište :) Já Bulharsko nesnáším - naposledy jsem tam s autem spadl ze skály, od policajtů dostal na hubu a vůbec jsem si to tam neužíval. Vreco si ale poradit nedal...</p>

<p>
<STRONG>Bakov Devils</STRONG>, <A href="http://www.bakovdevils.cz/" target=_blank>cyklistický server</A> bakovských organizátorů legendárních preťeků Ruská ruleta, změnil design. Když se na to podíváte důkladně, asi jistou inspiraci Marigoldem poznáte <EM>(trochu, spíše jen radou, jsem se na jejím předělání podílel). </EM>Předpokládám, že fanatici do designu <EM>(kromě toho že jde o Glishovy šablony, ne moje vlastní)</EM> budou prskat, že server nemá originální design. My normální lidi budeme rádi, že server se dá poměrně hezky číst a hlavně že na něm něco smysluplného je... </p>