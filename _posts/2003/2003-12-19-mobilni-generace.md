---
ID: 753
author: Patrick Zandl
layout: post
oldlink: 'https://www.marigold.cz/item/mobilni-generace

  '
post_date: 2003-12-19 11:52:00
post_excerpt: ''
published: true
summary_points:
- GSM je 2G, UMTS je 3G, v budoucnu se mluví o 4G a 5G.
- EDGE je označováno jako 2.75G, HSDPA je 3.5G a HSUPA je 3.75G.
- USA a Asie mají pokročilejší mobilní technologie než zbytek světa.
- Asie má velmi rychlé mobilní datové sítě, o kterých se nám může zdát.
title: "Mobilní generace"
---

<p>
Nemluvím teď o generacích lidských, ale o generacích mobilních telefonních systémů. Například GSM je druhá generace, označovaná též jako 2G. UMTS je 3G, třetí generace. Občas na konferencích narážím na 4G a když se někdo hodně odváže, tak mluví o 5G, pak mu ale většinou seberou flašku, mikrofon a vyprovodí ho ze sálu. </p>

<p>
V poslední době se ujímá móda dalších označení. Dvaapůltá generace 2.5G, to je označováno GPRS, to je také stará vesta, ale nově jsem registroval <STRONG>EDGE jako 2.75G</STRONG> a dneska jsem narazil na první článek věnovaný <STRONG>3.5G technologii. Ta se jmenuje HSDPA</STRONG> (high-speed downlink packet acess)&#160; a hodlá ji implementovat japonský operátor NTT DoCoMo někdy v roce 2005 <EM>(zdroj:</EM><A href="http://www.wirelesswatch.jp//modules.php?name=News&amp;file=article&amp;sid=505" target=_blank><EM>WWJ</EM></A><EM>).</EM> Jsem zvědav, jaké další generace ještě najdu. Ostatně HSDPA je součást definice UMTS, jen jaksi zatím není moc v provozu. A co bude 3.75G? No přeci <STRONG>HSUPA</STRONG> :) Opravdu, to existuje, je to protipól 1xEV-DV Release D. Do UMTS specifikace se snad dostane v její Release 6.</p>

<p>
<STRONG>Nezdá se vám, že nám nějak USA a zejména Asie s mobily ujíždějí?</STRONG> Není to tak dávno, co jsme se posmívali amíkům, že nevědí, co jsou to SMS zprávy a že platí příchozí hovory, dneska má prakticky každý USA mobilní operátor nějakou formu datového paušálu v rychlostech, jaké my označujeme spíše za DSL. Nemluvím ani o Korei, kterou jsme si dříve zvykli znávat spíše v souvislosti s jeděním psů. Tam má každé bejby do kapsy na svůj mobil dvoumegabitovou linku, o jaké vy si můžete nechat ještě pár let zdát. </p>

<p>
Takže až zase budete číst v novinách nějaký článeček o tom, jak asijci žerou brouky a jaká je to pro ně lahůdka, tak si přitom uvědomte, že oni ještě ke všemu vyndají z kapsy svůj mobil a v přímém přenosu svoje debužírování na broucích přenášejí desítce nejlepších kamarádů. Vy ne...</p>