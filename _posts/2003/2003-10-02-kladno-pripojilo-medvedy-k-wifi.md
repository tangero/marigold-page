---
ID: 547
author: Patrick Zandl
layout: post
oldlink: 'https://www.marigold.cz/item/kladno-pripojilo-medvedy-k-wifi

  '
post_date: 2003-10-02 20:46:00
post_excerpt: ''
published: true
summary_points:
- Kladno nabízí bezplatné WiFi připojení v zámecké zahradě.
- Primátor Volf plánuje další rozšíření bezplatné WiFi sítě.
- WiFi signál pokrývá zámeckou zahradu včetně medvědária.
- Město Kladno spolupracovalo se společností WideNet na zavedení WiFi.
title: Kladno připojilo medvědy k WiFi!
---

<p>
Musíte se spoléhat na vytáčené připojení Českého Telecomu a jeho stále dražší služby? Asi žijete ve špatném městě. To Kladno už připojuje i medvědy. Došla mi o tom tisková zpráva - a kromě medvědů se k WiFi mohou připojovat i návštěvníci kladenské zámecké zahrady. Tisková zpráva uvádí:</p>

<p>
Obyvatelé Kladna a jeho návštěvníci se mohou bezplatně připojit k celosvětové síti internet. Bezdrátové připojení prostřednictvím WiFi (HotSpot) je ode dneška dostupné v kladenské zámecké zahradě.<EM> &#8222;Chceme, aby bylo naše město moderním centrem celého regionu. K tomu mimo jiné patří i zavádění technických novinek, kterou bezdrátové připojení k internetu rozhodně je,&#8220;</EM> řekl dnes kladenský primátor Milan Volf a nevyloučil další rozšíření bezplatné sítě v průběhu příštího roku. </p>

<p>
Signál WiFi sítě pokrývá celou zámeckou zahradu a s medvědáriem a její bezprostřední okolí. Na zavedení připojení spolupracovalo město se společností WideNet, s.r.o.</p>