---
ID: 516
author: Patrick Zandl
layout: post
oldlink: 'https://www.marigold.cz/item/trestni-oznameni-na-ceske-radiokomunikace-za-prodej-contactelu

  '
post_date: 2003-09-19 10:05:00
post_excerpt: ''
published: true
summary_points:
- Petr Rada podal trestní oznámení na management Českých radiokomunikací.
- ČRa prodaly Contactel za korunu po investici 1,69 miliardy korun.
- TDC, součást Bivideon, koupila Contactel od ČRa.
- Miroslav Čuřín odmítá obvinění a zvažuje právní kroky.
title: Trestní oznámení na České Radiokomunikace za prodej Contactelu
---

<p>
Cituji Lidové noviny:</p>

<p>
Kvůli porušování pravidel při správě cizího majetku a zneužívání informací v obchodním styku podal minoritní akcionář Českých radiokomunikací (ČRa) Petr Rada trestní oznámení na management této firmy. Rada to potvrdil finančnímu serveru Aliaweb. </p>

<p>
<EM>"ČRa prodaly svůj podíl ve firmě Contactel za pouhou jednu korunu. Přitom od roku 1999, kdy byl Contactel založen, do něj ČRa vrazily 1,69 miliardy korun. Kupcem se stala dánská společnost TDC, která je součástí konsorcia Bivideon, jež je většinovým akcionářem radiokomunikací,"</EM> uvedl Rada. Navíc se prý vlastník zbavil Contactelu ve chvíli, kdy byl ztrátový, a nyní již přitom vytváří provozní zisk. </p>

<p>
Šéf ČRa Miroslav Čuřín uvedl, že firma oficiálně ještě nic v ruce nemá. <EM>"Jedná se o příklad obstrukčního jednání menšinového akcionáře. Podstatu obvinění samozřejmě odmítáme a zvážíme právní kroky proti tomu, kdo proti nám obvinění vznesl,"</EM> řekl LN. Jiné trestní oznámení podle něj v poslední době na vedení firmy podáno nebylo. "Ale předpokládáme, že ti akcionáři, kteří nakoupili naše akcie se spekulací na vysoké a rychlé zhodnocení, se budou snažit podobnými způsoby přinutit společnost k tomu, aby vyhověla jejich představám," dodal Čuřín.</p>

<p>
<STRONG>Můj komentář:</STRONG> od minoritního akcionáře je to logický krok, protože prodej Contactelu opravdu vypadá hodně divně ... </p>