---
ID: 502
author: Patrick Zandl
layout: post
oldlink: 'https://www.marigold.cz/item/zase-nejake-internetove-terminaly-tentokrate-od-iqt

  '
post_date: 2003-09-12 09:10:00
post_excerpt: ''
published: true
summary_points:
- IQT terminály nabídnou surfování, e-maily, SMS a obchodování jako konkurenci Telecomu.
- Terminál IQT obsahuje dotykový monitor, tiskárny, čtečky karet a potenciálně skener
  a WiFi.
- Metra Blansko vyrábí terminály IQT, plánuje se i export do zahraničí.
- IQT plánuje instalaci 50 terminálů do konce roku a 1000 příští rok.
title: "'Zase nějaké internetové terminály, tentokráte od IQT"

  '
---

<p>
Internetové terminály Českého Telecomu dostanou prý konkurenci a to v podobě <STRONG>terminálů společnosti IQT</STRONG>. Lidé by přes ně&#160;měli mít možnost surfovat po internetu, posílat maily i SMS a dokonce i obchodovat. </p>

<p>
Terminál je vybaven monitorem s dotykovou obrazovkou, tiskárnou cenin (to fakt uvádí, asi&#160;to bude na tisk bankovek nebo vstupenek :)&#160;a tiskárnou ve formátu A4, čtečkou čárového kódu a hybridní čtečkou platebních karet. Výrobce chce také zabudovat skener a&#160;WiFi. Terminály budou napojeny na dohledové centrum, autorizační centrum platebních karet a aplikační servery poskytovatelů služeb. </p>

<p>
Terminály vyrábí <STRONG>Metra Blansko</STRONG> a snad se budou vyvážet i do zahraničí. Podobné terminály instaloval i Český Telecom, ale než jich stihl nainstalovat čtyřicítku, zažalovala ho společnost Český Internet, která prý má chráněný průmyslový vzor těch terminálů a chtěla je nabízet s Českými radiokomunikacemi. Do dneška ale, pokud vím, neinstalovala nic. </p>

<p>
IQT chce do konce roku instalovat 50 terminálů, příští rok pak chce počet zaokrouhlit na rovných tisíc. Uvidíme, zda se to podaří - osobně jsem trochu pesimista, nějak jsem si nevšiml, že by lidé ty terminály Telecomu používali, nedávno jsem jeden okukoval v Metropoli a narváno u něj nebylo. Já sám ho použití nemohu, nemaje Trick kartu :)</p>