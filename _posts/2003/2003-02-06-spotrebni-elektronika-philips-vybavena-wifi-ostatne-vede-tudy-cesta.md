---
ID: 77
author: Patrick Zandl
layout: post
oldlink: 'https://www.marigold.cz/item/spotrebni-elektronika-philips-vybavena-wifi-ostatne-vede-tudy-cesta

  '
post_date: 2003-02-06 08:29:00
post_excerpt: ''
published: true
summary_points:
- Philips představuje Streamium MCi-250, Wireless Digital Multimedia Reciever a iPronto
  s WiFi.
- Výrobci spotřební elektroniky se obtížně prosazují v počítačovém průmyslu kromě
  Sony.
- Uživatelé chtějí propojit počítače s audio-video systémy, což WiFi umožňuje.
- WiFi home centrála propojuje TV, věž a další spotřebiče s počítačem bezdrátově.
title: 'Spotřební elektronika Philips vybavena WiFi. Ostatně, vede tudy cesta?

  '
---

<p>
Na <A href="http://www.technet.cz/novinky/philips2003.html" target=_blank>Technetu najdete</A> novinky Philipsu připravované pro CeBIT. A konečně dochází na to, že se bezdrátové sítě dostávají i do spotřební elektroniky. Philips představuje minivěž <STRONG>Streamium MCi-250</STRONG> vybavenou mimo jiné WiFi rozhraním, dále <STRONG>Wireless Digital Multimedia Reciever</STRONG>, centrálu domácí zábavy, která propojí další zařízení jako TV, rádio atd s vaším domácím počítačem a umožní míchat a propojovat vše se vším bez drátů. Vrcholem všeho je dálkové ovládání <STRONG>Philips iPronto</STRONG> schopné používat jak WiFi tak infra pro pohodlné ovládání jednotlivých spotřebičů.</p>

<p>
<STRONG>WiFi je dobré východisko z nouze.</STRONG> Ukázalo se, že výrobci spotřební elektroniky nejsou příliš schopni vstoupit do počítačové branže se svými modely, až na jedinou výjimku Sony, která boduje především notebooky a desktopy snad jen v Japonsku a trochu v USA. Důvody? Na počítače se příliš nehodí proprietární firemní vylepšení a také největší rozdíl mezi spotřebiči - ovládání a image - u počítačů hodně sjednotil Microsoft a jeho Windows. Navíc je tu moře asijských klonů, které za podstatně méně peněz nabízejí vlastně totéž. </p>

<p>
Jenže uživatelé chtějí napojovat své počítače do ostatních systémů audio-videa. Chtějí si přehrávat své DivX na velké televizi místo na monitoru, chtějí si poslouchat své MP3 na velké věži a ne z uprděných repráčků počítače. A hlavně to všechno chtějí dělat v obýváku a ne v pracovně, kde mají počítač. Na to by se buďto musely přizpůsobit počítače, nebo spotřební elektronika. A WiFi síť zajistí obojí - má potenciál stát se rozhraním mezi dvěma světy. Rozhraním, které má tu výhodu, že nepotřebuje kabely a dráty, je dostatčeně levné a nyní už i dostatečně univerzální. </p>

<p>
Takže do takové <STRONG>WiFi home centrály</STRONG> zapojíte kabely televize, kabely od věže a veškerou další kabeláž domácích audio-video spotřebičů a ona se přes WiFi spojí s počítačem a umožní vám třeba surfovat na TV obrazovce, prohlížet si DivX a zároveň nahrávat jiný kanál na pevný disk atd atd. Alespoň do chvíle, než narazíte na sdílených 11 Mbps...:)</p>