---
ID: 417
author: Patrick Zandl
layout: post
oldlink: 'https://www.marigold.cz/item/ctu-zpristupni-5-ghz-pasmo-pro-wlan-a-udeli-tri-licence-pro-28-ghz-pasmo

  '
post_date: 2003-07-30 08:36:00
post_excerpt: ''
published: true
summary_points:
- ČTÚ zpřístupní pásmo 5 GHz pro volné radiové sítě, ale 802.11a nebude povoleno.
- Standardy 802.11h a HIPERLAN2 budou přípustné v pásmu 5 GHz.
- ČTÚ vydá návrh generální licence pro pásmo 5 GHz v říjnu.
- ČTÚ uděluje licence pro pásmo 28 GHz, primárně pro FWA v Praze.
title: "ČTÚ zpřístupní 5 GHz pásmo pro WLAN a udělí tři licence pro 28 GHz pásmo"
---

<p>
Hned dvě zprávy z ČTÚ tu máme. Především ČTÚ se rozhodlo v návaznosti na World Radio Congres (WRC) vydat oznámení, že hodlá co nejdříve <STRONG>zpřístupnit pásmo 5 GHz pro volné používání radiovými sítěmi</STRONG>. ČTÚ ale také výslovně upozorňuje, že <STRONG>provoz zařízení podle standardu 802.11a NEBUDE povolen</STRONG> a nebude přípustný. Jde o to, že standard 802.11a nesplnil požadavky evropských regulátorů a <STRONG>přípustná tedy v Evropě budou jen zařízení dle standardu 802.11h</STRONG> - ta by měla být dostupná koncem roku - a <STRONG>zařízení HIPERLAN2</STRONG>. ČTÚ očekává, že návrh generální licence pro pásmo 5 GHz publikuje v říjnu. <A href="http://www.ctu.cz/art.php?iSearch=&amp;iArt=292&amp;PHPSESSID=69c04791d396da1ecca0567d0e2e32c0" target=_blank><EM>Zdroj: ČTÚ</EM></A><EM>.</EM></p>

<p>
Je dobré, že ČTÚ reagovalo velmi rychle a samo dokonce upozorňuje, že rozhodnutí vydává dříve, než jsou na trhu patřičná zařízení. To proto, aby se zájemci o provoz takových sítí mohli připravit. </p>

<p>
ČTÚ se také rozhodlo <STRONG>udělit licence pro provoz v pásmu 28 GHz.</STRONG> Tady již na amatéry asi mnoho prostoru nezbude, neb licence jsou samozřejmě mastné. Zatím jsou také k mání pouze pro Prahu. ČTÚ eviduje tři žadatele o licence, jen pro představu, licence pro podobné pásmo 26 GHz stály 150 MKč (celorepubliková), v pásmu 3,5 GHz pak 20 MKč. <EM>Zdroj: </EM><A href="http://www.ctu.cz/art.php?iSearch=&amp;iArt=293" target=_blank><EM>ČTÚ</EM></A>. Licence budou sloužit pro FWA, tedy pro bezdrátový přístup k internetu a telefonním službám, jako řešení poslední míle. K dispozici jsou tři licence a pokud se tedy ozvou další zájemci, vyhlásí ČTÚ výběrové řízení...</p>