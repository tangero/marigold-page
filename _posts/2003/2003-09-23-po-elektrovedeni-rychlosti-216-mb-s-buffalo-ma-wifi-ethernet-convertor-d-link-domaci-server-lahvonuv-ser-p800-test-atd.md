---
ID: 524
title: >
  Po elektrovedení rychlostí 216 Mb/s,
  Buffalo má WiFi ethernet convertor,
  D-Link domácí server, Lahvoňův Ser
  P800 test atd.
author: Patrick Zandl
post_excerpt: ""
layout: post
oldlink: >
  https://www.marigold.cz/item/po-elektrovedeni-rychlosti-216-mb-s-buffalo-ma-wifi-ethernet-convertor-d-link-domaci-server-lahvonuv-ser-p800-test-atd
published: true
post_date: 2003-09-23 08:34:00
---
Společnost <A href="http://www.corridor.biz/">Corridor Systems</A> oznámila, že její řešení <B>přenosu dat po elektrickém vedení PowerCorridor</B> je schopno přenášet data až rychlostí 216 Mb/s pro koncového zákazníka. To je čtyřnásobek jakékoliv jiné technologie pro přenos dat pro elektrickém vedení středního napětí. Pro odběratele bude systém PowerCorridor dostupný od 2. čtvrtletí 2004. 
<p>
<B>Buffalo se přidalo k všeobecné oblibě ethernetových bezdrýtových konvertorů</B>, tedy zařízení, které propojují ethernet s WiFi sítí. Tato zařízení se často používají k připojování počítačů vybavených ethernetovými konektory a jejich výhodou oproti jiným (třeba USB) rozhraním je absence nutnosti instalovat ovladače. Buffalo samozřejmě uvádí konvertor podle 802.11g - WLI-TX1-G54 AirStation 54Mbps Wireless Ethernet Converter G. Cena 129 USD, běžné funkce, správa přes webové rozhraní, WPA upgrade prý přijde. Zdroj <A href="http://www.buffalotech.com/wireless/products/airstation/wlitx1g54.php">Buffalo</A>. 
<p>
<B>D-Link zase má domácí datovou centrálu</B>, kterou představil minulý týden na intelovském vývojářském fóru. Jmenuje se DSM-602H a D-Link ji označuje jako "Storage Media Central Home Drive". V podstatě jde o souborový server založený na procesoru Intel IXP420 a vybavený pevným diskem 20 GB. Zařízení zapojíte do sítě a můžete z WinXP/2000, MacOSX a Linuxu sdílet pohodlně data uložená na tomto serveru. Produkt bude v USA v prodeji v půli října za 250 USD. Zdroj: <A href="http://presslink.dlink.com/pr/?prid=119">PR D-Link</A>. O podobném zařízení vybaveném i funkcí rozbočovače a směrovače píše <A href="http://www.zive.cz/h/Uzivatel/Ar.asp?ARI=112694&amp;CAI=2104">dnešní Živě</A>, bude ho produkovat FIC a zatím je údajně citelně dražší. 
<p>
Lahvoň důkladně <B>testuje chytrý mobil Sony Ericsson (zkráceně Ser) P800</B> - a jeho <A href="http://jiri.hlavac.cz/weblog//5664_item.php">recenzi najdete zde</A>, doporučuji všem zájemcům o nákup tohoto telefonu. Asi obnovím tradici svých subjektivních recenzí mobilů :) <STRONG>Výborné porovnání UIQ telefonů</STRONG> <A href="http://www.clubsonyericsson.com/en/products_p800_competitors.htm" target=_blank>se Symbianem je zde</A>.
<p>
Na <A href="http://www.isdn.cz/clanek.php?cid=5188">ISDN serveru</A> Luboš Veselý dumá nad tím, <B>jaké služby uživí WiFi sítě a hotspoty</B>. Vytáhl si k tomu data z Intel průzkumu WiFi trhu, doporučuji přečíst. Žádný efektní závěr na téma, jak na vašem hotspotu nahrabat miliony, ale nečekejte... 
<p>
Na <A href="http://beta.marigold.cz/http%3A%2F%2Fwww.lupa.cz%2Fclanek.php3%3Fshow%3D3029">Lupě se zase dočtete</A> <B>o WirelessUSB</B>, tedy o produktu, u něhož mi ušel smysl a považuji ho za slepou cestu do pekel. Po přečtení článku na tom asi nebudete jinak :)</p>
