---
ID: 119
author: Patrick Zandl
layout: post
oldlink: 'https://www.marigold.cz/item/cisco-se-pokousi-privatizovat-wi-fi-standard-a-to-je-neprijemne

  '
post_date: 2003-02-25 22:51:00
post_excerpt: ''
published: true
summary_points:
- Cisco nabízí firmám rozšíření WiFi komponent o své nestandardizované technologie.
- Cisco sleduje vlastním programem posílení vlivu a tržního podílu v oblasti WiFi.
- Proximus kritizuje proprietární technologie Cisco, upřednostňuje otevřené standardy.
- Proprietární vazba na Cisco může zablokovat rozvoj WiFi směrem ke standardům.
title: "Cisco se pokouší privatizovat Wi-Fi standard a to je nepříjemné…"
---

<p>
Dneska ráno se rozběhly internetem rozporuplné zprávy o poslední aktivitě Cisca. Zjednodušeně řečeno Cisco <EM>"Leads the Way in Building an Ecosystem for Enterprise Wireless LANs with Launch of Cisco Compatible Extensions Program"</EM> - čili rozhodlo se nabídnout ostatním firmám <STRONG>možnost rozšířit</STRONG> jejich WiFi komponenty o Cisco technologie, tedy <STRONG>o nestandardizované komponenty</STRONG>. Jde zejména o části Cisco Wireless Security Suite a rozšířený autentifikační protokol Cisco LEAP, jakož i o roaming mezi sítěmi a jejich správu. <A href="http://newsroom.cisco.com/dlls/prod_022403.html" target=_blank>Tisková zpráva Cisco zde</A>. </p>

<p>
Smůla je, že to všechno jsou proprietární technologie Cisco, které nejsou standardizované a Cisco jimi sleduje především vlastní zájem přitáhnout WiFi sítě blíže ke svým síťovým technologiím a získat tak další významný tržní koláč a vliv nad celým WiFi. V podstatě tedy rozdělit dosud jednotný svět WiFi na WiFi kompatibilní a Cisco WiFi kompatibilní. </p>

<p>
Už v úterý odpoledne se začaly ozývat varovné hlasy, že pro WiFi je to cesta do pekla a tiskový mluvčí Proximu se vyjádřil v tom smyslu, že <STRONG>Proximus věří ve standardy a že se domnívá, že tlak Cisco na jeho proprietární technologie je jen o vlivu na zákaz</STRONG>níky, nikoliv výhodou pro ně a pro WiFi samotné. Ačkoliv nelze popřít, že Cisco technologie by prospěly adopci WiFi do některých firemních sítí vybavených Cisco zařízeními, obecně by vazba na proprietární technologie znamenala spíše zablokování dalšího rozvoje směrem ke standardům a obecně platným a použitelným řešením. Toliko můj názor na to a uvidíme, kam se to bude vyvíjet. </p>