---
ID: 481
author: Patrick Zandl
layout: post
oldlink: 'https://www.marigold.cz/item/itu-telecom-world-2003

  '
post_date: 2003-09-05 07:33:00
post_excerpt: ''
published: true
summary_points:
- ITU Telecom World 2003 se koná 12.-18. října v Ženevě.
- Evropské firmy považují účast na ITU za povinnost.
- Výstava ITU je zaměřena na obchod a vývoj sítí.
- Cesta na ITU je pro česká média finančně náročná.
title: ITU Telecom World 2003
---

<p>
V říjnu, těsně po našem Invexu, odstartuje v Ženevě veliká a důležitá telekomunikační akce, <STRONG>ITU Telecom World 2003. Finální termín je 12.-18. října 2003</STRONG>. Veliká a důležitá je proto, že se koná v Evropě jednou za čtyři roky (v mezidobí vystřídá ostatní kontinenty) a evropské firmy tedy berou bezmála za svoji povinnost se jí zúčastnit, pokud chtějí vypadat, že mají v telekomunikacích co nabídnout. </p>

<p>
Z hlediska spotřebitele zůstává TW mírně stranou zájmu. Jednak je čtyřletá perioda příliš dlouhá a navíc se zde doposud příliš spotřebitelské produkty nepředstavovaly. Ačkoliv zde výrobci jako Nokia a Siemens mají megastánky, jimž CeBit může závidět (můj hit byl pětipatrový stánek Alcatel s výtahem), je to hlavně místo pro obchod, pro presentování posunů ve vývoji sítí a technologií. Ostatně vstupenka na výstavu není zadarmo, týdení vstupné je za 120 švýcarských franků a denní za 60 franků, takže sem chodí hlavně lidé, kteří mají o telekomunikace opravdu zájem. A to je moc dobře. </p>

<p>
Poslušně a spořádaně jsem se akreditoval, přičemž slečna s potěšením konstatovala, že i při čtyřleté periodě je to již moje třetí TW, to u novinářů nebývá zvykem. A hodlám v Ženevě část října strávat - bude nepochybně na co koukat a soudě dle jmen a témat na Fóru, bude také co poslouchat. </p>

<p>
Všechno má své ale. Jak jsem se tak poptával mezi lidmi v novinářské branži, kvůli ceně celého výletu nakonec do Ženevy pojede málokdo z českých médií. Letenka (spolehlivě za levno již k nesehnání) případně auto se všemi poplatky, ubytování, hamburger, to vyjde na hezkou sumu. </p>

<p>
<STRONG>A tak, kdybyste někdo potřebovali materiály z TW, </STRONG><A href="mailto:marigold@marigold.cz"><STRONG>napište mi</STRONG></A><STRONG>, nepochybně se domluvíme :)</STRONG></p>