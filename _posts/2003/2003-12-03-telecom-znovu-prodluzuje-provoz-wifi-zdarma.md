---
ID: 715
author: Patrick Zandl
layout: post
oldlink: 'https://www.marigold.cz/item/telecom-znovu-prodluzuje-provoz-wifi-zdarma

  '
post_date: 2003-12-03 09:44:00
post_excerpt: ''
published: true
summary_points:
- Telecom posunul ukončení testovacího WiFi provozu na 31.3.2004, ale termín je nejistý.
- Telecom provozuje velkou síť hotspotů na lukrativních místech, ale registrace má
  problémy.
- Systém Telecom WiFi je ve vývoji, účtování by bylo dražší než příjmy.
- WiFi zdarma vyhovuje Telecomu, protože pokrytí hotspotů je omezené.
title: 'Telecom znovu prodlužuje provoz WiFi zdarma

  '
---

<p>
Český Telecom vydal upravené podmínky používání svojí WiFi služby. Termín ukončení testovacího provozu byl znovu posunut a tentokráte na 31.3.2004. Přesto zainteresovaní lidé soudí, že ani tento termín není poslední. </p>

<p>
Telecom provozuje jednu z <A href="/hotspoty2.html?network=CTc">největších sítí hotspotů</A> u nás a to na lukrativních místech. Už rok je tato jeho síť k dispozici a zavádění byť prosté registrace uživatele trpí velkými problémy. Telecom generuje uživatelské jméno a heslo v komplikovaném tvardu, už samotná přihlašovací stránka hlásí velké množství chyb a nevložených souborů, celý systém je viditelně ve stavu zrodu a místo účtování poskytuje tak nanejvýše základní statistiku provozu. Zavedení zúčtovacího systému by bylo výrazně dražší, než samotné příjmy z celé služby a zpoplatnění by znamenalo propad ze současných stovek uživatelů na desítky. Nehledě na nutnou zákaznickou podporu a starosti s tím spojené. Jak to tak vypadá, WiFi zdarma vyhovuje i Telecomu - zejména když jeho hotspoty pokrývají stěží vnitřek lokality (restaurace, kavárny)&#160;a nehrozí tedy, že by si z nich někdo udělal pevné připojení...</p>