---
ID: 643
author: Patrick Zandl
layout: post
oldlink: 'https://www.marigold.cz/item/oskar-rostl-tiw-roste-akcie-rostou-dekuji-vsem

  '
post_date: 2003-11-05 17:24:00
post_excerpt: ''
published: true
summary_points:
- TIW akcie po reportu kvartálních výsledků vzrostly z 6,4 USD na 7,6 USD.
- Autor gratuluje těm, kteří na jeho radu akcie TIW nakoupili včas.
- Oskar získal ve třetím čtvrtletí 100 650 nových zákazníků.
- TIW konsolidované výnosy za tři čtvrtletí dosáhly 654 milionů USD.
title: "'Oskar rostl, TIW roste, akcie rostou, děkuji všem :)"

  '
---

<p>
Na dnešní zahájení obchodování na NYSE jsem se moc těšil, protože TIW včera reportoval svoje kvartální výsledky a jak jsem tu troubil již dříve, očekávalo se, že budou velmi slušné a následkem téhož že akcie půjdou rovněž slušně nahoru. I je to tak, za první dvě hodiny obchodování na burze šly akcie TIW nahoru o více jak dolar - minimum měly na 6,4 USD, pak si investoři konečně přečetli tu výsledovku a akcie šly na 7,6 USD v maximu, teď se pohybují kolem toho. Já jsem měl uložený balíček akcií koupených ještě výrazně levněji o pár dní předem a tak mi výsledky TIW (a hlavně akcií) zlepšily den, ve kterém na moje nervy útočila návštěva českého finančáku a obchodního rejstříku. No a všem, kteří si ode mne nechali poradit a včas nakoupili, nyní gratuluji k pěknému zisku... což mi připomíná, že jsem se zavázal pro Peníze.cz napsat článeček pro začátečníky, jak se obchoduje s akciemi na americkém trhu.</p>

<p>
<STRONG>V krátkosti k výsledkům Oskara</STRONG>: Oskar ve třetím čtvrtletí získal 100 650 nových zákazníků. Celkový počet zákazníků, kteří využívají jeho služby, tak vzrostl na 1 438 142, což představuje meziroční nárůst o 26,2%. Oskarův tržní podíl na konci třetího čtvrtletí dosáhl 15,8 %, zatímco k 30. září 2002 činil 14,1%. Zdroj a další detaily: <A href="http://www.oskarmobil.cz/about_oskar/viewnews_cz.php3?id=204" target=_blank>tisková zpráva Oskara</A>. </p>

<p>
A v <STRONG>krátkosti k výsledkům TIW</STRONG>: konsolidované výnosy ze služeb za tři čtvrtletí letošního roku jsou na 654 mil USD, to je nárůst 39 procent oproti stejnému období 2002. Zisk za tři čtvrtletí je na 49,9 mil USD, vloni to bylo 30 mil USD. <SPAN class=mwstorytext>Dluhy ke 30. září&#160;2003 jsou celkem $1.1 miliardy, z toho&#160;$1.3&#160;milionů je přímo TIW, $220 milionů je MobiFon Holdings, $296.6 milionů at MobiFon a $586.4 milionů&#160;je Český Mobil. Zdroj: <A href="http://www.tiw.ca/engl/Section1_Infos/C_Medias/year2003/nov4.html" target=_blank>TZ TIW</A>.</SPAN></p>