---
ID: 114
author: Patrick Zandl
layout: post
oldlink: 'https://www.marigold.cz/item/hlasujte-o-osobnost-ceskeho-internetu

  '
post_date: 2003-02-24 09:38:00
post_excerpt: ''
published: true
summary_points:
- Akademik nedostal žádné tipy na nominace do ceny Zavináče.
- Hlasování bude zveřejněno, preferovány jsou nové projekty a lidé.
- Hlasování o Osobnost českého internetu 2003 je otevřené.
- Autor zvažuje Jandu (CzFree) nebo Sovu (internetové poplatky, ADSL).
title: Hlasujte o Osobnost českého internetu!
---

<p>
Není to tak dávno, co jsem psal o tom, že jsa akademik, uvítám vaše tipy na zajímavé projekty, které bych mohl nominovat do ceny o Zavináče. Nedostal jsem jediný tip, takže až Marigoldí čtenáři budou skuhrat, komu že to zase akademie udělila ceny, tak mohou skuhrat hlavně na sebe - stačilo poslat tip. </p>

<p>
Pokusím se svoje hlasování zveřejnit, nenapsal jsem si ho takže si ho nechám poslat, abyste mne pak nepopotahovali, že lžu, když na něco zapomenu. V každém případě jsem se snažil tipovat nové projekty a nové lidi. </p>

<p>
I vy <STRONG>máte šanci a můžete hlasovat o Osobnost českého internetu 2003</STRONG> - <A href="http://www.ceskyzavinac.cz/www/onlinehlas.php" target=_blank>hlasovat můžete zde</A>. Sám se přiznám, že nevím pro koho hlasovat - výrazné nové osobnosti chybí, dávat stará jména se mi nechce. Přiznám se, že se kloním pro myšlenku hlasovat pro Zdeňka Jandu z CzFree - letos toho udělal opravdu hodně pro internet, nebo pro Miloslava Sovu, který se tak snažil v jednáních okolo internetových poplatků a ADSL (sám vím, co to je za utrpení a jak žalostně pak vypádá výsledek i přes maximální snahu s Telecomem něco dojednat). Vy samozřejmě <STRONG>můžete hlasovat jak chcete a pro koho chcete</STRONG>, těmito jmény nic nenaznačuji, jen říkám, jak a koho jsem volil já. Takže podle mne je největší událostí na českém internetu za loňský rok CzFree a placená verze BonusWebu. Na tu třetí volbu si nemůžu vzpomenout :( Za&#160;podnikatele jsem vybral O. Fryce z Internet Mallu - ukázal, že mu to fakt funguje a je to relativně nový projekt. Nominovat&#160;Hlavenky, Lukačoviče a další&#160;známá jména mi už je trapné, ty si svoji slávu užili až dost a o tom to není. &#160;<STRONG>Prosím vás, hlasujte, ať je hodně hlasů</STRONG> a je z čeho vybírat ty opravu zajímavé lidi!</p>