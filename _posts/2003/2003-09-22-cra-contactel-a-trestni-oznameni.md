---
ID: 521
author: Patrick Zandl
layout: post
oldlink: 'https://www.marigold.cz/item/cra-contactel-a-trestni-oznameni

  '
post_date: 2003-09-22 11:47:00
post_excerpt: ''
published: true
summary_points:
- ČRa navýšily základní jmění v Contactelu na 1,6875 mld Kč, což je 40,39% podíl.
- Prodej podílu ČRa v Contactelu proběhne za 1 Kč společnosti TDC Totallosninger A/S.
- Znalec určil hodnotu Contactelu mezi minus 1,091 mil. Kč a minus 403 mil. Kč.
- ČRa prodělaly více než 1,68 mld Kč investicí do Contactelu, což kritizuje minoritní
  akcionář.
title: "ČRa, Contactel a trestní oznámení"
---

<p>
Tato zprávička je asi především pro komentátora Noname, který minulý týden komentoval zprávičku o trestním oznámení minoritního akcionáře na ČRa. A z něj vyplývá, že ČRa nikdy nesnížily základní jmění v Contactelu, naopak ho navyšovaly až na 1,6875 mld Kč, což představuje podíl 40,39%. Podíl zhruba 2,5 mld Kč = 59,61% drží TDC Internet. Z tohoto stavu se má provést prodej podílu ČRa v Contactelu za 1 Kč. Žádné snížení základního jmění se tu nepíše a neuvádí ho ani tisková zpráva ČRa, takže se mi zdá, že Noname mírně řečeno kecal.</p>

<p>
Noname uvádí, že další peníze přišly opravnými položkami. Opravky se dělají k majetku vedenému v účetnictví, když je reálná hodnota majetku jiná oproti účetnictví (například právě u akcií). Pak je nutno pomocí opravky majetek přecenit. Opravné položky ale nepředstavují skutečný finanční příjem, jen spasování účetnictví se skutečným stavem.&#160;Na finanční rozvahu se můžete podívat <A href="http://www.cra.cz/main.php?pageid=433&amp;lang=3" target=_blank>pololetně zde</A>.</p>

<p>
Důležitá tedy bude <STRONG>následující věta ze zápisu VH ČRa</STRONG>: </p>

<p>
soudem jmenovaný znalec došel k závěru, že hodnota Contactelu činí mezi minus 1,091 mil. Kč a minus 403 mil. Kč; na základě tohoto znaleckého posudku ČRa souhlasily s prodejem celého svého obchodního podílu ve společnosti Contactel společnosti TDC Totallosninger A/S za 1 Kč; a&#160;znalecký posudek byl uložen ve sbírce listin obchodního rejstříku.</p>

<p>
Z toho je jasné, že účetně je všechno v pořádku, nic to ale nemění na faktu, <STRONG>že ČRa projebala více jak 1,68 mld Kč investicí do Contactelu.</STRONG> Trestní oznámení minoritního akcionáře je v tomto zcela oprávněné a minoritní akcionář se zcela oprávněně ptá, kdo to vede ČRa, že takový prodělek dopustil. <STRONG>Minoritní akcionář se správně ptá, zda nebylo možno podíl v Contactelu neprodávat</STRONG> a pouze se nepodílet na navyšování základního jmění a počkat, až bude možno jej prodat dráže a lépe...</p>

<p>
Oficiální vysvětlení ČRa: <EM>Představenstvo je toho názoru, že využití existující infrastruktury ČRa přinese akcionářům společnosti vyšší hodnotu, než spoléhání se na investici do společnosti nad jejímž managementem mají ČRa pouze malou kontrolu.</EM> Zdroj: <A href="http://ipoint.financninoviny.cz/detail.php?article=24043" target=_blank>zápis VH ČRa</A>.&#160;To ale nic nemění na tom, že tohle si společnost měla uvědomit v roce 1999 a nepředvádět tu něco, co může kdekdo snadno považovat za malou domů pro TDC.</p>