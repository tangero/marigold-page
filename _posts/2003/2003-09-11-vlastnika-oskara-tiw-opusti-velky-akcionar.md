---
ID: 497
title: >
  Vlastníka Oskara TIW opustí velký
  akcionář
author: Patrick Zandl
post_excerpt: ""
layout: post
oldlink: >
  https://www.marigold.cz/item/vlastnika-oskara-tiw-opusti-velky-akcionar
published: true
post_date: 2003-09-11 09:07:00
---
<p>
Nejvýznamnější akcionář kanadské firmy Telesystem International Wireless (TIW), která v Česku ovládá provozovatele sítě Oskar, prodává podíl ve firmě. Vlivný kanadský správce penzijních fondů Caisse de depot et placement du Québec prodá celý 14procentní podíl ve společnosti TIW, a zbaví se tak další nepovedené investice do firmy v odvětví telekomunikací. TIW v České republice ovládá operátora Český Mobil, vlastní i mobilního operátora v Rumunsku. Mluvčí Caisse neuvedla, kolik její společnost na investici do TIW ztratila, ale firma začala majitele Českého Mobilu financovat už v roce 1994. <EM>"My si myslíme, že z té obtížné situace tak vyjdeme nejlépe,"</EM> řekla mluvčí správcovské společnosti Caisse. Kurz akcií TIW byl na vrcholu v roce 2000, kdy vrcholila nákupní horečka v odvětví telekomunikací. V té době byl trh ochoten za jednu akcii zaplatit až 200krát více než teď. <EM>Zdroj: ČTK, <A href="http://biz.yahoo.com/rf/030909/telecoms_tiw_caisse_2.html" target=_blank>Reuters</A>.</EM></p>

<p>
Akcie TIW se dlouhou dobu obchodovaly pod hranicí jednoho dolaru, nedávno společnost svoje akcie sloučila v poměru 1:4 a nyní se obchodují nad hranicí 4 dolarů a dokonce krátkodobě překonaly hranici pěti dolarů. </p>
