---
ID: 390
author: Patrick Zandl
layout: post
oldlink: 'https://www.marigold.cz/item/infracervene-wifi

  '
post_date: 2003-06-26 11:00:00
post_excerpt: ''
published: true
summary_points:
- standard definuje rádiové i infračervené spektrum pro fyzickou vrstvu.
- Infračervené WiFi dle 802.11 dosahuje rychlostí pouze 1 a 2 Mbps.
- Firma Spectrix vyvinula vlastní IR rozhraní s rychlostí 3-4 Mb/s a plošným pokrytím.
- Infračervené spoje se téměř nemohou rušit, na rozdíl od zaplněného ISM spektra.
title: "Infračervené WiFi"
---

<p>
Nedávno když jsem popisoval fyzickou vrstvu standardu 802.11 jsem si všiml poznámky, že pro infračervené spektrum zatím nejsou komerční výrobky. Zaujalo mne to a rozhodl jsem si updatovat přehled. Ale popořádku: standard 802.11 definuje dvě přenosová média fyzické vrstvy, tedy rádiové a infračervené spektrum. Radiové znáte, to se běžně používá, ale infračervené WiFi? Vskutku - standard 802.11 definuje i infračervené světlo jako přenosové médium, bohužel o rychlostech pouze 1 a 2 Mbps. Původně se čekalo, že to výrobci nacpou do notebooků k infraportům, tam se ale stále chytá pouze IrDa. </p>

<p>
Dlouho jsem hledal, až jsem našel stránky firmy Spectrix. Zajímavé jsou nejenom produkty - zajímavé je, že <A href="http://www.spectrixcorp.com/" target=_blank>titulní stránka webu</A> není dostupná, ale přes Google se do stránek nakonec dostanete, například <A href="http://www.spectrixcorp.com/products_frame.html" target=_blank>klikem na tento link</A>. Zjistíte, že i Spectrix opustil 802.11 via IR (infračervené světlo), protože to bylo pomalé, ale udělal vlastní IR rozhraní fungující na 3-4 Mb/s a s plošným (nikoliv směrovým!) pokrytím do 500 metrů! To už je hezké. </p>

<p>
<STRONG>Proč uvažovat o IR?</STRONG> Protože ISM spektrum je stále více zaplácané a směrové infračervené spoje se téměř nemohou rušit. Na to ostatně přišli i lidé v CzFree, kteří používají Crusadera nebo Ronju - pracující ovšem s viditelným světlem. Patří budoucnost komunitních sítí právě světlu? Myslím si, že v případě budování směrových spojů do značné míry ano - jenže světlo má problémy s počasím. Mlha a déšť jsou pro něj problém, někdy i smrtelný. Jenže co naděláte, když v pásmu ISM je tak plno...takže se snad objeví výrobci, kteří nabídnou infračervené za slušné peníze...? Problém zařízení pracujících ve viditelné části světelného spektra je v tom, že potřebují schválení hygieniky, už proto se také preferuje infračervené světlo, které není pro lidské oko viditelné a ani škodlivé...</p>