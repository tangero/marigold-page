---
ID: 737
author: Patrick Zandl
layout: post
oldlink: 'https://www.marigold.cz/item/desitka-nejzhavejsich-mobilnich-aplikaci-pro-rok-2004

  '
post_date: 2003-12-12 08:25:00
post_excerpt: ''
published: true
summary_points:
- Telephony Magazine vyhlásil desítku nejžhavějších mobilních aplikací pro příští
  rok.
- VoIP telefony s WiFi umožňují přenos zvuku po bezdrátových sítích.
- Moblogy umožňují psaní blogů na cestách pomocí MMS zpráv.
- Článek vyzývá k navrhování cool aplikací a trendů pro rok 2004.
title: 'Desítka nejžhavějších mobilních aplikací pro rok 2004

  '
---

<p>
Americký <A href="http://telephonyonline.com/ar/telecom_wireless_hottest_wireless/index.htm" target=_blank>Telephony Magazine</A> vyhlásil na svých stránkách desítku nejžhavějších mobilních aplikací pro příští rok. A takovou věc nelze nekomentovat. Takže, co by měly být pro uživatele trháky příští rok?</p>

<p>
<STRONG>Multimediální zprávy</STRONG><BR>Je to jasné, začínají být ve všech telefonech a za pár šlupek dneska koupíte i mobil s fotoaparátem. Tak proč to nezkusit? Až si ho koupíte, uvidíte, že to také vyzkoušíte... :)</p>

<p>
<STRONG>Voice over WLAN</STRONG><BR>Přenos zvuku po bezdrátových sítích je také stále aktuálnější téma, objevují se první VoIP telefony s WiFi a pro podniky je to velmi zajímavá cesta integrace počítačové a telefonní sítě. Pro dodavatele zase cesta, jak obejít telefonního operátora a připojit tu firmu přes IP síť...</p>

<p>
<STRONG>Lokalizovaný obsah</STRONG><BR>V tomto případě se myslí obsah distribuovaný pro určitou lokalitu. U nás mohou být příkladem informační SMS zprávy jednotlivých městských úřadů, určené občanům. </p>

<p>
<STRONG>Multicasting</STRONG><BR>Hromadné rozesílání multimediálních zpráv s reklamními trailery a hudebními klipy od vydavatelů. Fakt netuším, jestli to u nás někdo dělá...</p>

<p>
<STRONG>Group Press to Talk<BR></STRONG>Stiskni tlačítko na telefonu a hovoř ke skupině lidí ihned. Zajímavá funkce, do GSM sítí teprve přichází, takže nás se bude týkat tak v roce 2005/6...</p>

<p>
<STRONG>Remote networking<BR></STRONG>V tomto případě se myslí připojení do vlastní sítě, jako byste v ní byli. A aby to bylo echt cool, tak se připojení děje nejlépe skrze WiFi. Vlastně je to VPN, ale to tak hezky nezní...</p>

<p>
<STRONG>Moblogy<BR></STRONG>Mobilní blogy psané na cestách a komponované skrze MMS zprávy. U nás je zářným příkladem <A href="http://www.bloguje.cz/" target=_blank>Bloguje.cz</A>, kde můžete pomocí MMS zprávy komponovat svůj blog...</p>

<p>
<STRONG>Mobile Community Services</STRONG><BR>Služby pro komunitu -co to je? V podstatě vytváření komunit propojených mobilním telefonem, což jste asi nepochopili, tak jinak: jde o vytvoření něčeho jako informačního a komunikačního systému určeného ale pro kecání lidí se stejným zájmem. Prý to dělá v USA <A href="http://www.trilibis.com/" target=_blank>Trilibis</A>, u nás bych řekl, že je to věc <A href="http://www.pandora.cz/" target=_blank>Pandory</A> (jen nemá wap a sms rozhraní, ale tak něco na ten způsob to je).</p>

<p>
<STRONG>Industrial Productivity<BR></STRONG>Uf, to si tedy neumím představit. Má to být něco jako zvyšování výkonosti integrací protokolů, což je hype pojmenování, jak to ale vypadá v praxi, netuším. </p>

<p>
Jak vidíte, pár z těch horkých aplikací vypadá smysluplně, ale pár jich je nám v Evropě dost vzdálených. <STRONG>Přirovnal bych to k mánii kolem Unified Messagingu</STRONG> - před lety ho byl plný CeBIT, každý to musel mít, bylo to super a cool a dokonce to vypadalo, že to k něčemu je. Dneska po UM neštěkne ani pes, firmy to nenabízejí, prakticky nikdo to nedělá a i T-Mobile už neříká, že jeho T-Zones je UM, ačkoliv by měl pravdu. Prostě to přestalo být hype slovo a cool termín. <STRONG>Dneska je cool mít brand</STRONG> a <EM>obrendovat</EM> si produkty po svém, nejlépe globálně. </p>

<p>
<STRONG>Zkuste do komentářů navrhnout cool aplikace</STRONG> a telekomunikační trendy na rok 2004 u nás, uděláme si vlastní cool přehled hot aplikací&#160;... :)</p>