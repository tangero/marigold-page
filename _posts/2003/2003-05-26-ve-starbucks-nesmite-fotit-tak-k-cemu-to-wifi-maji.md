---
ID: 316
author: Patrick Zandl
layout: post
oldlink: 'https://www.marigold.cz/item/ve-starbucks-nesmite-fotit-tak-k-cemu-to-wifi-maji

  '
post_date: 2003-05-26 08:02:00
post_excerpt: ''
published: true
summary_points:
- Starbucks zakazuje focení v kavárnách, odůvodňují to "Starbucks copyright prostředí".
- Zákaz focení v kavárnách s WiFi sítí je podle autora článku stupidní.
- Autor spekuluje, že Starbucks se bojí odhalení nekalých praktik, ne kopírování designu.
- Veřejná WiFi v kavárnách Starbucks je problematická kvůli zákazu focení.
title: "Ve StarBucks nesmíte fotit! Tak k čemu to WiFi mají?"
---

<p>
Při studování výsledků WiFi v kavárnách StarBucks (jsou nevalné) jsem se dostal i na weblog, kde si autor stěžuje, že <STRONG>v kavárnách tohoto řetězce se nesmí fotit.</STRONG> Takže když přijel do kavárny a udělal si fotky přátel, vyřítil se managor provozovny a nebožáka seřval, že focení je zakázáno, protože porušuje <EM>"Starbucks copyright prostředí".</EM> Další ohlasy tento zákaz potvrzují, zdroj <A href="http://cyberlaw.stanford.edu/lessig/blog/archives/2003_05.shtml#001223" target=_blank>Lessing blog</A> (autor je profesor práv na Stanfordu, prestižní US univerzitě, takže to není žádné ucho).</p>

<p>
Zákaz focení, zejména když chcete v prostorách provozovat veřejnou WiFi síť, je stupidita a zavání pokusem něco maskovat. Člověka spíš napadne, že se managoři bojí, abyste nenafotili, jak do kafe mixují čolka, než že byste mu mohli ofotit vzhled restaurace a pak ho okopírovat. Škoda, že do Starbucks nezašel na svém americkém pobytu Vreco. Jednak všude používá kameru nebo foťák, jednak si z hodin angličtiny pamatuje, že každá věta začíná buďto členem neurčitým (totiž "fuck") nebo členem určitým (totiž "fuck you") a tak by si jistě s tím managorem popovídal a důkladně by mu osvětlil, kterak se k tomu zákazu staví. </p>

<p>
Výsledek? <STRONG>K čemu tedy provozují veřejné WiFi,</STRONG> když se tam člověk musí bát vytáhnout foťák a přesypat fotky do notebooku a odeslat je, natož aby si v klidu vyfotil kamarády, jak popíjejí kávičku...</p>