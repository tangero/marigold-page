---
ID: 482
title: 'IDC: Tahounem prodeje mobilů jsou 3G a&nbsp;vestavěné fotoaparáty'
author: Patrick Zandl
post_excerpt: ""
layout: post
oldlink: >
  https://www.marigold.cz/item/idc-tahounem-prodeje-mobilu-jsou-3g-a-vestavene-fotoaparaty
published: true
post_date: 2003-09-05 08:05:00
---
<p>
IDC vydala průzkum trhu s mobilními telefony, jasně že placený. Nicméně některá data z něj byla rozeslána volně v tiskové zprávě, jak už se to dělá, aby média průzkum citovala a zákazníci se dozvěděli, kde lze své dolárky utratit za celou verzi průzkumu. </p>

<p>
Hlavní a nikoliv překvapivé informace jsou tyto: největším tahounem při prodeji mobilních telefonů je přechod na 3G sítě a touha uživatelů po vestavěném fotoaparátu v mobilním telefonu. </p>

<p>
IDC předpokládá, že <STRONG>prodej mobilů v roce 2004 přesáhne 500 milionů kusů</STRONG>, letos se má prodat 460 milionů kusů, to dělá meziročně 8 procent nárůst pro příští rok. </p>

<p>
Celkem by mělo být <STRONG>1,4 mld mobilních telefonů v oběhu v roce 2004</STRONG> (někdy se to zaměňuje s počtem uživatelů). V roce 2004 bude prodáno více jak <STRONG>48 milionů 3G telefonů</STRONG>, to je nárůst o&#160;140 procent oproti roku 2003. </p>

<p>
U telefonů <STRONG>vybavených fotoaparátem IDC očekává nárůst o 64 procent</STRONG> v roce 2004 a koncem toho roku by přes 100 milionů telefonů mělo mít vestavěnou kameru. IDC také očekává, že se v roce 2004 prodá přes 30 milionů smartfounů...</p>

<p>
Co k těmto číslům říct? Je to neodvratný trend a hádat se můžeme o těch milionech kusů. 3G sítě přicházejí a bez telefonů nejsou k ničemu a ačkoliv tyto telefony jsou hodně pozadu za vizemi, které výrobci nadšeně představovali do doby, než se měly začít vyrábět, něčím v 3G sítích volat musíme (tedy my ne, my si ještě počkáme).</p>

<p>
Také <STRONG>fotoaparát je stejně jasný tahoun a trend, jako barevný displej</STRONG> - smějete se tomu, dokud ho nemáte a jak ho máte, tak už se vám nechce se bez něj obejít. Jednak proto, že se s tím dá opravdu hezky si vyhrát a také proto, že nevypadáte jako socka (pořadí těchto dvou priorit je individuelní).</p>

<p>
Tak jednoduché to ale s trendy také není.<STRONG> Něco jiného je v Evropě, v Americe a trochu jinde jsou začínající trhy Asie</STRONG>. Tam většina lidí touží po základních službách jakou je telefonování, vůbec možnost se někam dovolat. A tam se stále velmi dobře a ve velkém množství budou prodávat jednoduché telefony. Jenže těchto trhů ubývá. Už i Čína si zvyká na velmi slušné telefony a trhy jako Irák a Afghanistán ji budou brzy následovat. Takže vlastně jde jen o odložení trendu a to je dobře; výrobci budou mít kde vyprodat svoje starší modely a nebudou je tlačit nám.<BR><EM>Zdroj: </EM><A href="http://www.idc.com/getdoc.jhtml;jsessionid=YDBJFW1P533KKCTFA4FCFGAKMUDYWIWD?containerId=pr2003_09_03_085249" target=_blank><EM>IDC&#8217;s Worldwide Mobile Phone Forecast and Analysis Report, 2003 &#8211; 2007</EM></A> </p>
