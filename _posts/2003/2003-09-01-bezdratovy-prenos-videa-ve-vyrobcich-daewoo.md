---
ID: 470
author: Patrick Zandl
layout: post
oldlink: 'https://www.marigold.cz/item/bezdratovy-prenos-videa-ve-vyrobcich-daewoo

  '
post_date: 2003-09-01 08:35:00
post_excerpt: ''
published: true
summary_points:
- Daewoo představilo na IFA LCD televizor s bezdrátovým přenosem videa pomocí WiFi
  ViXS.
- ViXS vyvinula čipovou sadu Matrix a software XCode pro distribuci videa v reálném
  čase.
- Bezdrátové video snižuje nechuť uživatelů k propojování zařízení kabely.
- Obava z propojování drátů je druhý největší důvod, proč lidé nekupují novou elektroniku.
title: 'Bezdrátový přenos videa ve výrobcích Daewoo

  '
---

Na veletrhu IFA probíhající v Berlíně (do 3.9.) představila společnost Daewoo první praktické počiny v oblasti bezdrátové distribuce videosignálu pro spotřební elektroniku. 
<p>
Co si pod tímto výrazem konkrétně přestavit? <STRONG>Daewoo ohlásilo TFT LCD televizor</STRONG>, do něhož se videosignál <STRONG>dopravuje bezdrátově pomocí WiFi technologie firmy ViXS</STRONG>. <EM>Zdroj: </EM><A href="http://www.wi-fiplanet.com/news/article.php/3070521" target=_blank><EM>Daewoo takes Wi-Fi Video Mainstream</EM></A><EM>.</EM>
<p>
Kanadská firma <A href="http://www.vixs.com/" target=_blank>ViXS</A> vyvinula čipovou sadu nazvanou Matrix a software pro distribuci videa v reálném čase nazvaný XCode. XCode se stará o změny bitrate a rozlišení videa za přenosu podle potřeby koncového zařízení. Technologie běhá pod standardem 802.11a a ViXS ohlásila již spolupráci s Intersilem, díky čemuž se mají čipové sady Intersil PRISM a ViXS zkombinovat tak, aby nová technologie bezdrátové distribuce videa dosáhla většího rozšíření. <EM>Podrobnosti: </EM><A href="http://www.wi-fiplanet.com/news/article.php/2229651"><EM>Intersil, ViXs in Deal for 802.11 Video</EM> </A>
<p>
<STRONG>Proč bezdrátové video?</STRONG> 
<p>
Daewoo a ViXS nejsou jediné firmy, které si povšimly stále více vzrůstající nechuti uživatelů propojovat jednotlivá zařízení spotřební elektroniky pomocí kabelů. Zatímco radiopřenos audiosignálu už je nabízen v produktových řadách mnoha firem, bezdrátová distribuce videosignálu v HDTV-DVD kvalitě, byla dosud problém. Daewoo přitom slibuje, že jeho bezdrátovou TV stačí jen v bytě připojit do zásuvky a funguje, jako by byla propojena s anténním rozvodem či DVD. Pokud to bude takto jednoduché, bude to opravdu prima. 
<p>
Jako vždy jsou tu ALE. ViXS technologie sice staví na standardu, <STRONG>sama ale standardem není.</STRONG> Významní výrobci jako Panasonic či Sony chystají vlastní systémy a na jejich vzájemnou interoperabilitu lze již nyní prakticky zapomenout. Naštěstí alespoň fakt, že všechny firmy staví na 802.11 standardu s přidanou QoS je nadějný. Mimochodem, Sony pro jistotu koketuje i s ViXS. 
<p>
Právě jsem se ohlédl za sebe na televizi doma a na ten kabelový salát, který tam vytváří propojení sestavy <EM>DVD - zesilovač - VHS - televize</EM>. Uff, něco bezdrátového by to opravdu chtělo... 
<p>
PS: Podle průzkumů společnosti Sony patří obava ze zapojování a propojování drátů spotřební elektroniky <STRONG>na druhé místo v důvodech, proč si nekoupit nový kus spotřební</STRONG> elektroniky. Hned po ceně. A výrobci nemají takové překážky v růstu prodeje rádi...</p>