---
ID: 79
author: Patrick Zandl
layout: post
oldlink: 'https://www.marigold.cz/item/prodeje-wifi-zarizeni-rostou-je-tu-nekdo-koho-to-prekvapuje

  '
post_date: 2003-02-07 08:33:00
post_excerpt: ''
published: true
summary_points:
- Prodej WiFi techniky vzrostl z 76 milionů USD v roce 2001 na 280 milionů v 2002.
- Průměrná cena access pointu klesla z 136 USD na 87 USD v roce 2002.
- PCMCIA WiFi karty v ČR klesly z 10 000 Kč na méně než 3 000 Kč v roce 2002.
- Trh s WiFi se dělí na prodejce krabic a dodavatele řešení.
title: 'Prodeje WiFi zařízení rostou, je tu někdo, koho to překvapuje?

  '
---

<p>
Na CNetu vyšel článek <STRONG><A href="http://news.com.com/2100-1033-983684.html" target=_blank><STRONG>Sales of Wi-Fi gear jump, prices fall</STRONG></A></STRONG>. Zatímco v roce 2002 se prodalo WiFi techniky za 280 milionů dolarů, o rok před tím to bylo jen za 76 milionů dolarů. Mezitím poklesla průměrná cena access pointu z 136 USD na 87 USD. Pouhé jedno procento z těchto zařízení bylo ve standardu 802.11a, zbytek připadá na nejrozšířenější 802.11b.</p>

<p>
Podobná situace je i u nás. Zatímco PCMCIA karty s WiFi stály počátkem roku 2002 ještě přes 10 000 Kč, koncem roku klesly pod 3000 Kč. Podobně ceny access pointů a další techniky - APčko ještě na přelomu roku 2001/2002 stálo mezi dvaceti a třiceti tisíci, letos kleslo pod deset tisíc, samozřejmě s výjmkou nejrenomovanějších značek. A v tom je právě ta finta - ceny klesají vlastně jen díky nově příchozím firmám, díky asijským klonovačům a noname firmám. Ceny Orinoca, Nokia, Proximus atd se drží stále docela vysoko, i přes dvacet tisíc a výrobci je nabízejí firemním uživatelům. Asijci s cenou pod deset jsou jasnou volbou tam, kde se šetří - domácnosti, ale i lokální firmy které více hledí na náklady. </p>

<p>
<STRONG>Co z toho plyne?</STRONG> Trh s WiFi brzy dosáhne stavu, kdy bude třeba se rozhodnout, zda jste šoupač krabic za malou provizi nebo dodavatel řešení. Dobře dělá Proxim a Nomadix, když se snaží nabízet řešení. Ceny APček jdou dolů, konkurence roste a mnoho výrobků se už neliší ani plastovou krabicí, jen papírovým balením a přidaným CDčkem. </p>