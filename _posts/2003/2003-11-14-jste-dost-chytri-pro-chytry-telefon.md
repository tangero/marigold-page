---
ID: 668
author: Patrick Zandl
layout: post
oldlink: 'https://www.marigold.cz/item/jste-dost-chytri-pro-chytry-telefon

  '
post_date: 2003-11-14 07:38:00
post_excerpt: ''
published: true
summary_points:
- Smartphony jsou kupovány pro modernost a funkce, ale složité ovládání uživatele
  zklame.
- Operátoři dlouho nechápali nutnost přednastaveného WAP a jednoduchého přístupu k
  MMS.
- Nokia boduje díky stálému ovládání, podpoře OTA a vzdělávání uživatelů i operátorů.
- Telefony potřebují dedikovaná tlačítka pro fotoaparáty, aby se daly snadno používat.
title: Jste dost chytří pro chytrý telefon?
---

<p>
Na serveru Vnunet jsem našel článek s příznačným názvem <A href="http://www.vnunet.com/News/1148597" target=_blank>Users not smart enough for smartphones </A>a podtitulkem Survey finds smartphone take-up is held back by device complexity and lack of mobile operator support. Chytré telefony si lidé kupují proto, že někde četli, že je to teď moderní, protože mají spoustu skvělých funkcí. Jenže ty funkce nebývají často příliš intiutivní, složitě se ovládají, nastavují. Uživatelé jsou zklamáni a drahý smartphone používají jako normální mobil a příště už si normální mobil také koupí. </p>

<p>
A to je přesně to, co říkám už dlouho. Technologií máme spoustu, jenže většina lidí zůstala u mobilů u základních služeb jako telefonování nebo SMS. <FONT face=Times>Jak by ne, jak dlouho operátorům trvalo, než pochopili, že WAP musí být přednastavený a musí být dostupný stiskem vyhrazeného tlačítka? Jak dlouho to trvalo, než to pochopí u MMS? Ze uživatele naprosto nezajímá, co je APN a co je IP GateWay? Že za to si platí operátora, aby to věděl operátor, nastavil mu to a nechtěl po manažerovi fabriky, sekretářce či soustružníkovi laborovat s těmito pojmy - copak vy víte, jak funguje zápalka? Myslím chemicky, nemyslím to, že ji přiložíte na škrtátko a táhnete a proces opakujete, dokud se nezapálí?</FONT></p>

<p>
Telefony konečně dostávají zvláštní tlačítka pro fotoaparáty: i to je potřeba, pokud ho máte používat. Operátoři konečně pochopili, že většina lidí má maximální technický výkon v tom, že si uloží definici služby zaslanou jako OTA vzduchem do telefonu - rozhodně ne v tom, aby v menu <EM>Zprávy - Nastavení služeb - Nastavení multimediálních zpráv - Nastavení přenašeče - GPRS přenašeč</EM> byli ochotni cokoliv podnikat. </p>

<p>
Proto si také myslím, že boduje Nokia. Její telefony jsou léta v menu a ovládání stejné a Nokia se snaží operátorům práci ulehčit tím, že OTA plně podporuje, navíc pro early adopters telefony nadupává funkcemi. Dělá školení, semináře, vzdělává uživatele i operátory. A hodně pracuje na uživatelském rozhraní - Series 60 je toho důkazem. </p>