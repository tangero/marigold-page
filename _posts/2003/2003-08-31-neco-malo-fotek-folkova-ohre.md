---
ID: 468
author: Patrick Zandl
layout: post
oldlink: 'https://www.marigold.cz/item/neco-malo-fotek-folkova-ohre

  '
post_date: 2003-08-31 22:10:00
post_excerpt: ''
published: true
summary_points:
- Folkovou Ohři na Hauenštejně navštívily kapely Nezmaři, Assonance a Hop Trop.
- Na Hauenštejně proběhne 12.9. dražba řezbářských prací, seznam je online.
- Na Hauenštejně je špatný signál, chytá se jen na vršku kapličky.
- Víkend zakončila návštěva filmu Piráti z Karibiku, který autor doporučuje.
title: 'Něco málo fotek: Folková Ohře'
---

<p>
Víkend jsem věnoval kulturnímu odpočinku. Od Kliďase jsem k narozeninám obdržel mimo jiné vstupenky na Folkovou Ohři, samozřejmě pořádanou na jeho hradě Hauenštejně. A byla to příležitost pořídit digitální fotky hradu, hodlám rovněž oscanovat nějaké starší nedigitální z doby nejdrsnější obnovy hradu, aby bylo porovnání. Tedy ono je, na hradním webu. </p>

<p>
Folková Ohře byl zajímavý počin, už proto, že se tam sešly moje oblíbené kapely Nezmaři, Assonance a Hop Trop, všechny hezky za sebou, vyšlo docela dobré počasí a na hradě bylo hezky. Snad jen Funda se chvíli tvářil, že mne svrhne z hradeb. </p>

<p>
Fotografie <A href="http://tangero.me.cz/hauenstejn/folkovaohre/" target=_blank>z Hauenštejna a Folkové Ohře jsou zde</A>. Je mi líto, že o akci dávám vědět pozdě, měl jsem v autě tři místa a jednu vstupenku nakonec volnou, ale co už, pozdě jsem si vzpoměl. A tak abych nezapoměl, dává se na vědomí, že<STRONG> na Hauenštejně proběhne 12.9. dražba řezbářských prací.</STRONG> Dělám si laskomini na dílo s názvem Věž, které se mi moc líbí a jestli jste příznivci umění ze dřeva, nenechte si ujít tuto dražbu. Seznam věcí, které je možno dražit, <A href="http://www.sweb.cz/hornihrad/" target=_blank>je zde.</A> </p>

<p>
Jakou to má souvislost s telekomunikacemi? Žádnou, někde si od nich odpočinout musím. Na Haunštejně není signál, jen když se vyleze na vršek kapličky tak se všichni operátoři chytnou :))</p>

<p>
Kulturním závěrem byla v neděli návštěva kina a filmu Piráti z Karibiku. Podařený film s příjemným oddechovým dějem, solidně postaveným příběhem a hezkými triky, mohu jen doporučit. </p>