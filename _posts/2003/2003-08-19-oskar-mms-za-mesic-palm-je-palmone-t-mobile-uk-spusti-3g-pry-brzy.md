---
ID: 447
title: >
  Oskar MMS za měsíc. Palm je PalmOne,
  T-Mobile UK spustí 3G prý brzy
author: Patrick Zandl
post_excerpt: ""
layout: post
oldlink: >
  https://www.marigold.cz/item/oskar-mms-za-mesic-palm-je-palmone-t-mobile-uk-spusti-3g-pry-brzy
published: true
post_date: 2003-08-19 07:54:00
---
<p>
Podle některých informací z <STRONG>Oskara je start služby MMS stanoven na 15. září</STRONG>. MobilMania spekuluje nad tím, zda cena bude pětikačka, což se zdá být docela pravděpodobná cena za MMS zasílané z mobilu na mobil. <A href="http://www.mobilmania.cz/Operatori/AR.asp?ARI=105146" target=_blank>MobilMania do článku</A> přidala popis infokanálů, které si budete moci přes MMS objednat - nic extra proti T-Mobile a Eurotelu tam není. </p>

<p>
<STRONG>Firma Palm</STRONG>, výrobce PalmOS a PDA s tímto operačním systémem, se odhodlala k nezvyklému kroku - přejmenovala svoji hardware divizi, nedávno sloučenou s Handspringem, na <STRONG>PalmOne</STRONG>. Softwarová divize se dále bude jmenovat PalmSource. Oddělení těchto divizí do samostatných firem má údajně následovat - Palm tak oddělí licencování operačního systému konkurentům od výroby vlastních PDA. To mi připomíná, jak se Borland halasně přejmenoval na něco jako Imprise a pak zase méně halasně spět na Borland, když jim došlo, že nové jméno fakt nikdo nezná. </p>

<p>
Nové zvěsti ohledně <STRONG>3G sítí ve Velké Británii má na svědomí T-Mobile UK</STRONG>. Ten totiž údajně spustí svoji 3G síť v Británii ještě na letošní vánoce. V Německu bude startovat zřejmě již na podzim letošního roku. Operátora 3 patřícího firmě Hutchison to asi moc nepotěší. Další britský operátor Virgin, který je na trhu teprve tři roky, se dostal ke třem milionům zákazníkům. </p>
