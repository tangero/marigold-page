---
ID: 233
author: Patrick Zandl
layout: post
oldlink: 'https://www.marigold.cz/item/tvurce-optickeho-pojitka-ronja-odchazi-z-czfree-zhrzen-nebo-vykopnut

  '
post_date: 2003-04-14 13:10:00
post_excerpt: ''
published: true
summary_points:
- Clock, tvůrce Ronji, odešel z CzFree kvůli prohlášení o negativním přínosu.
- Petice vznikla na CzFree za navrácení Clocka, ale Carlos a Deu mlčí.
- Fyzik tvrdí, že Clock odmítl spolupráci i za peníze kvůli "haluzním" důvodům.
- CzFree je kritizováno za centralizaci, chaos a cenzuru příspěvků.
title: "Tvůrce optického pojítka Ronja odchází z CzFree. Zhrzen nebo vykopnut?"
---

<p>
Clock neboli Karel Kulhavý, tvůrce GLP projektu optického pojítka Ronja <STRONG>odešel z CzFree</STRONG>. V <A href="http://www.czfree.net/forum/showthread.php?postid=34035#post34035" target=_blank>diskusním příspěvku</A>, kde svůj odchod oznamuje, píše: "<FONT size=2>Carlos, administrátor Fóra CZFree v mailu adresovaném mě dne 28.3.2003 prohlásil: <EM>"tvá přítomnost ve fórech CZF není již dále vítána, protože tvůj přínos komunitě je negativní". Deu, zakladatel fóra Optické pojítko Alphawave, mě umístil na svůj ignore list, čímž mi znemožnil další svobodné vyjádření na tomto fóru a na všech dalších fórech, která začal. Moje členství bylo degradováno z Project Advisor na Member."</EM></FONT></p>

<p>
<FONT size=2>Komunita na CzFree ihned <A href="http://www.czfree.net/forum/showthread.php?s=&amp;threadid=3655" target=_blank>rozpoutala diskusi </A>k tomuto problému a dokonce <STRONG>vznikla petice za navrácení Clocka do CzFree.</STRONG> Ani Carlos ani Deu se k odchodu nijak jinak nevyjádřili a zveřejněnou zprávu Clocka nijak nekomentovali, takže nelze s určitostí tvrdit, zda byl Clock opravdu vykopnut nebo zrhzen a uražen odchází třeba kvůli maličkosti <EM>(psát email do CzFree, jak jsem ověřil, nemá smysl, 100% reply fucked...).</EM></FONT></p>

<p>
<FONT size=2>Jediný <STRONG>podstatnější a oficiálnější příspěvek na toto téma </STRONG><A href="http://www.czfree.net/forum/showthread.php?postid=36401#post36401"><STRONG>vydal Fyzik zde</STRONG></A>, když píše: <EM>Clock vyvinul Ronju - super. Bohuzel, veskere poukusy o spolupraci s Clockem skoncily nezdarem, pokud jste pri stavbe Ronji nepostupovali presne krok-za-krokem podle Clockova postupu. Takhle se nic vyvijet neda, natozpak GNU/GLP projekt v komunite. Ani nabidka penez ho nepresvedcila ke spolupraci.... Clocka nikdo nevystipal, on sam zcela svobodne odmitl dale spolupracovat, z IMHO velice haluznich 'duvodu'.</EM></FONT></p>

<p>
<FONT size=2>Diskuse často kritizuje skutečnost, na kterou jsem upozorňoval ve článku vloni: ačkoliv CzFree se hlásí k free, free není. Ačkoliv se hlásí k decentralizaci a rovnosti, je centralizované, chaotizované a o rovných právech tu nemůže být řeči. Ostatně uživatelé diskusních fór si již delší dobu stěžují na cenzuru "nevhodných" (tedy nikoliv vulgárních) příspěvků. </FONT></p>