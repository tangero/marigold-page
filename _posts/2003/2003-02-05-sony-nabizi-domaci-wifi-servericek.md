---
ID: 75
author: Patrick Zandl
layout: post
oldlink: 'https://www.marigold.cz/item/sony-nabizi-domaci-wifi-servericek

  '
post_date: 2003-02-05 09:38:00
post_excerpt: ''
published: true
summary_points:
- Sony představilo FSV-PGX1, malý domácí server s Linuxem a WiFi.
- Server FSV-PGX1 má 20 GB disk, podporuje FTP, NFS, CIFS protokoly.
- Cena FSV-PGX1 je 354 USD, prodej začne v Japonsku koncem března.
- FSV-PGX1 má záložní baterku, nepotřebuje chlazení a nedělá hluk.
title: Sony nabízí domácí WiFi serveříček…
---

<p>
<STRONG>Sony</STRONG> představilo maličký <STRONG>server FSV-PGX1 určený pro domácnosti</STRONG>. Váží 390 gramů, je vybavený Linuxem a má WiFi rozhraní (802.11b). Vestavěný 20 GB pevný disk nabízí 17,5 GB použitelného místa, zbytek zabírá Linux instalace. Server o rozměrech 83x155x31mm je opravdu veliký jako trochu přerostlé PDAčko a firma počítá s tím, že bude sloužit jako domácí fileserver, případně i jako router pro přístup k internetu - v tom případě si musíte dokoupit rozhraní za 35 USD, které je vybaveno ethernetem pro připojení k broadband modemům. Server podporuje FTP, NFS a CIFS protokoly a přes WiFi k němu může být připojeno 250 uživatelů, tedy i pro větší domácnosti by měl stačit :)</p>

<p>
Cena tohoto roztomilého technického divu je 354 USD v přepočtu z jenů, do prodeje jde v japonsku koncem března a o chvíli později by se měl dostat i do zbytku světa. Sony počítá s tím, že takovýto server by se mohl stát skladištěm pro domácí zábavu - ostatně Sony do takových věcí dupe už dlouho a dokonce i u nás se prodávají její audio komponenty vybavené pevným diskem pro přehrávání MP3. Snad jediná poznámka: strpěl bych větší rozměry na úkor 3,5 palcového pevného disku (vestavěný je 2,5 palcový, ten je dražší a nabízí nižší kapacity). Sám bych si takový serveříček uměl doma představit - tento nepotřebuje žádné chlazení, nedělá hluk a stačí ho připojit do zástuvky...a má záložní baterku pro každý případ :) Podrobnosti a snímeček najde <A href="http://www.zive.cz/h/Udelatka/Ar.asp?ARI=109283&amp;CAI=2135" target=_blank>na Žive</A>.</p>