---
ID: 258
author: Patrick Zandl
layout: post
oldlink: 'https://www.marigold.cz/item/kulturne-divadelni-prozitek-ze-ja-vul-nepsal-radeji-ten-clanek-o-4g

  '
post_date: 2003-04-28 23:11:00
post_excerpt: ''
published: true
summary_points:
- Divadelní představení Bouře ve Švandově divadle bylo pro autora zklamáním.
- Režisér zřejmě hru zkazil, žánr představení byl nejasný a hudba bizarní.
- Jediným pozitivem byl herec dabující Rimmera z Červeného trpaslíka.
- Autor lituje návštěvy divadla a měl raději psát článek o 4G sítích.
title: Kulturně-divadelní prožitek, že já vůl nepsal raději ten článek o 4G
---

<p>
Dita náhodou přišla k lístkům na pondělí do divadla <EM>(konfiskát v redakci Technetu, abych byl přesný) </EM>a tak jsem místo avizovaného psaní článku o 4G poslušně nastoupil do Švandova divadla na Bouři. Původním autorem je "šejk Spír" a tak jsem si říkal,&#160;že by hra mohla být dobrá. Nebyla. Ten, kdo ji režíroval, asi neunesl fakt, že Shakespeare je známnější než on a tak se mu rozhodl pomstít se. Z původně zřejmě zajímavé hry zůstalo něco, u čeho jsem nepochopil zda jde o komedii, frašku nebo tragédii. Dorazila mne hudební vložka, kterou Dita komentovala posléze slovy <EM>"Někdo chtěl zpívat a někdo řekl že proč ne a že on by chtěl&#160;hodně lesklé kostýmy"</EM>. Naposledy jsem takhle trpěl v kině na SpiderManovi, což byl až doposud jediný kulturní prožitek, z něhož jsem&#160;toužil prchnout. Bouře ho tedy zatím následuje. Co bylo jedinou útěchou - ve&#160; hře hraje ten člověk, co daboval Rimmera v Červeném trpaslíkovi a je přesně takový padouch, jako Rimmer...!</p>

<p>
Dlouho jsem trpěl tím, že jsem si myslel, jak kulturní barbar jsem, když jsem nepochopil myšlenkovou hloubku a originalitu hry. Potěšilo mne, když se po skončení představení ukázalo, že jsem nebyl sám a i Dita se o hře tentokráte vyjádřila velmi opovržlivě.</p>

<p>
A ponaučení? Měl jsem pracovat, neměl jsem se flákat v divadle - a mohl jsem mít napsaný konečně ten článek o 4G sítích. Takže zítra další pokus, zda se článek podaří dodat :)</p>