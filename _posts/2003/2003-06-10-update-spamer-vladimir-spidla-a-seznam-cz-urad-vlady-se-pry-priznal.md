---
ID: 355
author: Patrick Zandl
layout: post
oldlink: 'https://www.marigold.cz/item/update-spamer-vladimir-spidla-a-seznam-cz-urad-vlady-se-pry-priznal

  '
post_date: 2003-06-10 08:24:00
post_excerpt: ''
published: true
summary_points:
- Seznam a T.T.V. se omluvily Špidlovi za použití jeho jména v hromadném e-mailu.
- Úřad vlády si objednal kampaň rozesílání e-mailů přes agenturu.
- Špidla se distancoval od e-mailů vyzývajících k účasti na referendu o EU.
- Špidla rozesílal spam a znemožnil odpovědi, schránka spidla.vladimir@seznam.cz neexistuje.
title: "'Update: Spamer Vladimír Špidla a Seznam.cz – Úřad vlády se prý"
  přiznal&#8230;'
---

<p>
<STRONG>Update 4: </STRONG>Internetová společnost Seznam.cz a reklamní agentura T.T.V. se dnes odpoledne <STRONG>omluvily premiérovi Vladimíru Špidlovi, že použily jeho jméno k rozesílání hromadného e-mailu</STRONG>. Toliko k tomu <A href="http://digiweb.cz/index.php?p=i00000_d&amp;a[id]=12928270&amp;a[area_id]=10076450" target=_blank><A href="http://digiweb.cz/?s1=i&amp;s2=0&amp;s3=0&amp;s4=0&amp;s5=0&amp;s6=0&amp;m=d&amp;p=i00000_d" target=_blank>DigiWeb</A></A>. Jen bych rád připomenul, že jsem <STRONG>ani na chvíli nepomyslel na to, že dneska ráno premiér Špidla čerstvě v pět hodin ráno, jak je jeho zvykem, vstal, zamyslel se co by dělal a šel spamovat</STRONG> na Seznam. Jistěže takovou věc, kde je premiér osobně podepsán, osobně nikdy nedělá a takovou drobnost asi i jen málokdy schvaluje, to by nic jiného z premiérování neudělal. Od toho má Úřad vlády a od toho na něm má mít lidi, kteří vědí, kde jsou hranice. Úřad vlády je premiérovo zrcadlo a jaký úřad, takový premiér a obráceně. </p>

<p>
<SPAN class=content><STRONG>Update 3: Podle ČTK a Českých novin si celou kampaň objednala agentura zastupující Úřad vlády. Zdroj: </STRONG><A href="http://www.ceskenoviny.cz/view-id.php4?vid=125695" target=_blank><STRONG>České noviny</STRONG></A><STRONG>.</STRONG> Ostatně z hlaviček emailu bylo jasné, že celé rozeslání emailů proběhlo za účasti Seznamu a je mi velmi&#160;obtížné si představit, že by Seznam jen tak bez jakéhokoliv ověření rozeslal emaily podepsané předsedou vlády. Tak nechápu, jak to mohl <A href="http://www.pooh.cz/a.asp?id=2004921&amp;db=" target=_blank>MedvídekPů pochopit jinak</A>. Copak si myslíte, že Seznam rozešle premiérovy emaily, aniž by mu to důvěryhodná autorita (a tou agentura zastupující Úřad vlády je) neschválila?</SPAN></p>

<p>
<SPAN class=content></SPAN><STRONG>Update 2:</STRONG><EM> </EM><SPAN class=content><STRONG>Premiér Špidla se distancoval od emailů,</STRONG> které jeho jménem přichází občanům a vyzývají k účasti na referendu o vstupu ČR do EU. Špidla žádný takový email nenapsal, respektuje totiž soukromí občanů, řekl. Uvedly to <A href="http://www.novinky.cz/" target=_blank>Novinky.cz</A>&#160;v nezalinkovatelné bleskovce. Tak kdo to tedy psal?</SPAN></p>

<p>

<p>
<SPAN class=content><FONT face=Times></FONT></SPAN></p>
Tak už i <STRONG>Vladimír Špidla se dal na spam</STRONG>. Uživatelé Seznam Emailu jsou obtěžováni poštou následujícího znění: 
<p>
</p>

<p>
<EM>Vážené občanky, vážení občané,<BR><BR>blíží se okamžik vážného rozhodnutí, které učiní každý z nás jako sebevědomý, samostatný člověk. Je to rozhodnutí, které jde daleko za hranice běžných politických svárů. Rozhodujeme totiž o budoucnosti své vlasti na desítky let. Mýlí se ti, kteří tvrdí, že v pátek a v sobotu můžeme rozhodnout nanečisto. Nikoliv. Referendum je závazné a podle jeho výsledků Česká republika buď vstoupí do Evropské unie, nebo se na dlouhou dobu izoluje. Každý z nás ve svém životě zažil okamžik, kdy nevyužil příležitosti a ona se již nikdy nevrátila.<BR><BR>Vladimír Špidla<BR>Předseda vlády ČR<BR><BR>Více informací také naleznete na </EM><A href="http://www.euroskop.cz/"><EM>http://www.euroskop.cz</EM></A></p>

<p>
Email je odeslán z adresy <A href="http://beta.marigold.cz/mailto:spidla.vladimir@seznam.cz">spidla.vladimir@seznam.cz</A> a jde o evidentní spam <EM>(hlavičky emailu nasvědčují tomu, že o rozesílání se postaral přímo Seznam).</EM> Docela by mne zajímalo, jak se k němu postaví úřady, už jsem slyšel horké hlavy, které chtějí podat stížnost a touží po tom, aby našemu socdemáckému premiérovy přistála na stole pokuta. Nepochybuji o tom, že by ji proúčtoval do státního rozpočtu :(</p>

<p>
Hlavní výhrou Špidly zatím je, že tento email byl rozesílán <EM>(zatím?)</EM>&#160;pouze uživatelům služby Seznam Email, která má možnost ospamovávat uživatele ve svých pravidlech (alespoň nedávno to tak bylo). Nicméně i tak by se pan Špidla mohl naučit slušnému internetovému vychování, případně si měl rozmyslet, zda si opravdu lidé budou naivně myslet, že jim bude psát premiér s emailovou schránkou na Seznamu...</p>

<p>
<STRONG>Update:</STRONG> Úřad vlády i Seznam o tom údajně nic nevědí, <A href="http://reklama.nawebu.cz/200306/0128.html">tvrdí Robert Němec</A>&#160;- ale <STRONG>nakonec </STRONG><A href="http://reklama.nawebu.cz/200306/0137.html" target=_blank><STRONG>se ukázalo</STRONG></A><STRONG>, že vědí.</STRONG>&#160;Doporučuji si přečíst i&#160;<A href="http://reklama.nawebu.cz/200306/0124.html" target=_blank>další příspěvek na toto téma </A>v Reklamě NaWebu aneb jak se rodí a doporučuje politikům spam. </p>

<p>
Aby to bylo ještě legračnější, emailová schránka, ze které je spam rozesílán, na Seznamu prý neexistuje<EM>:&lt;</EM><A href="http://beta.marigold.cz/mailto:spidla.vladimir@seznam.cz"><EM>spidla.vladimir@seznam.cz</EM></A><EM>&gt;: User "spidla.vladimir" has no mailbox here!</EM> Když jsem si ho ale chtěl založit a podívat se, copak našemu přednímu politikovi asi tak budou lidé psát, ohlásil Seznam, že tato schránka již existuje. Tak existuje nebo neexistuje? </p>

<p>
<STRONG>Čili shrnuto - Špidla rozesílá SPAM a ještě se snaží, aby nebylo možno mu odpovědět a poslat ho do správných mezí...</STRONG> <EM>pamatujte na to, až půjdete volit...</EM></p>