---
ID: 219
author: Patrick Zandl
layout: post
oldlink: 'https://www.marigold.cz/item/eurotel-boduje-s-gprs-pausalem-t-mobile-neschopen-reagovat

  '
post_date: 2003-04-04 08:18:00
post_excerpt: ''
published: true
summary_points:
- Eurotel dohnal T-Mobile v GPRS roamingu a dokonce jej i předčil.
- Eurotel zavedl datový paušál pro GPRS, což bylo unikátní.
- T-Mobile nemůže zavést paušál kvůli globální strategii skupiny.
- T-Mobile bude mít problém lákat nové zákazníky.
title: "Eurotel boduje s GPRS paušálem, T-Mobile neschopen reagovat"
---

<p>
Ještě před dvěmi lety Eurotel vypadal jako pohrobek monopolismu a za neustále inovujícím RadioMobilem nezaostával snad jedině v lobbyngu. Časy se mění, z naducaného monopolisty je pružně reagující firma, které dává T-Mobile jednu lekci za druhou. </p>

<p>
Dlouho nám T-Mobil vysvětlovat, kolik že výhod přináší jeho členství v nadnárodní skupině. Nejdříve tu byl pokus o levnější roaming, ovšem sleva jaksi místy až moc nepatrná. Pak GPRS roaming, kterého měl nejvíce a rovněž MMS do zahraničních sítí. Jenže Eurotel o pár měsíců později vyrovnal a převzal vedení, to když má minimálně stejně nebo více GPRS roamingových parnerů, než T-Mobil. </p>

<p>
Navíc <STRONG>Eurotel přidal datový paušál na GPRS</STRONG> - za tisícovku surfujete, jak chcete. Celosvětově byste počet sítí, které něco takového nabídly, počítali na prstech jedné ruky i po neopatrné práci s cirkulárkou. Po Eurotelu se odhodlal <A href="http://www.m1.com.sg/" target=_blank>singapurský operátor M1 </A>za cenu zhruba 1600 Kč měsíčně (v jeho případě je to maximální cena za data, do jejího dosažení se platí podle objemu, čili takzvaná cap nabídka). </p>

<p>
T-Mobil včera na téma paušálu na tiskové konferenci údajně&#160;hlasitě mlčel<EM> (na tiskovky už nechodím, co tam taky...).</EM> Jak by ne, místní management o něm rozhodnout nemůže, může <STRONG>maximálně tak poslat poníženou supliku na říšskou centrálu</STRONG>, odkud za pár měsíců dostane zamítavou odpověď, protože kvůli boji na lokálním trhu se nesmí trhat globální postup skupiny. I když to bude bolet, nesmí. Co je také podstatné, paušál si může dovolit Eurotel mimo jiné hlavně proto, že <STRONG>má větší důvěru ve svoji síť</STRONG>. Ta eurotelecí nějaký ten provoz navíc zvládne. Ta týmobajlácká má momentálně pár slabinek, pro které moc nepřekvapí, že T-Mobil datový paušál nenabídnul. Podobně je na tom Oskar - jenže ten ani nečeká, že by mezi jeho zákazníky mohl být větší zájem o GPRS paušál, než o víkendové hovory zdarma. </p>

<p>
<STRONG>Na co ale bude lákat T-Mobil nové zákazníky</STRONG> a přemlouvat ty staré, aby u něj zůstali? Na stále se zvyšující cenu papíru, na němž všichni máme natištěna svá kdysitakprominentní Paegas čísla?</p>

<p>
<EM>PS: Abych nebyl k T-Mobilu stále tak pesimistický (ten jeho rychlý sestup mne prostě hodně mrzí), včera jsem koupil v jeho prodejně Samsung V200 a personál byl moc ochotný. Skoro jako u Oskara, kde mi v Pardubickém Grandu při nákupu kuponu Oskarty ještě otevřeli dveře :)</EM></p>