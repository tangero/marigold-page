---
ID: 413
author: Patrick Zandl
layout: post
oldlink: 'https://www.marigold.cz/item/t-mobile-a-zaznamnik-v-roamingu-ale-fuj

  '
post_date: 2003-07-28 12:59:00
post_excerpt: ''
published: true
summary_points:
- Keni dovolená mobil sloužil symbolicky, kvůli mizernému pokrytí a omezení rušení.
- Přesměrování hovorů do hlasové schránky se v Keni nepodařilo kvůli zapomenutému
  číslu.
- T-Mobile údajně neumožňuje pevné přesměrování hovorů do schránky v roamingu.
- Oskar měl problém s doručováním SMS do T-Mobile v roamingu, zprávy chodily opakovaně.
title: "T-Mobile a záznamník v roamingu, ale fuj…"
---

<p>
Mobil jsem si na dovolenou bral spíše symbolicky, pokrytí mobilních sítí v Keni je jednak mizerné a jednak jsem neměl v úmyslu se nechat někým na dovolené rušit, jen sem tam napsat pár přátelům a také pro případ nouze. </p>

<p>
Jenže jsem si před odjezdem zapoměl napevno přesměrovat všechny hovory na záznamník, kde jsem chtěl mít vzkaz, že mám dovolenou a lidi mi mají posílat SMS nebo mi dát pokoj. Vzpoměl jsem si na to až v Keni. A tak jsem si chtěl přesměrování nastavit až tam - jenže jsem si nemohl vzpomenout, na jaké číslo si mám hovory přesměrovat, aby padaly do hlasové schránky. A tak jsem pořídil nezávisle na sobě Boříka&#160; a Vreca aby mi to zjistili a zařídili, protože hovory z Keni jsou pekelně drahé (kolem 150 Kč za minutu!). </p>

<p>
Jaké bylo moje překvapení, když mi chlapci zjistili, že u T-Mobile (alespoň podle infolinky) <STRONG>nelze napevno hovory do schránky přesměrovat</STRONG>. Lze zařídit pouze podmíněné přesměrování, jenže to má v roamingu tu nevýhodu, že dobu strávenou někým na vašem záznamníku nahráváním vzkazu platíte jako zahraniční hovor. Nejdříve jsem tomu nevěřil, zkusil jsem to přesměrovat ručně z menu telefonu - a opravdu to nešlo. </p>

<p>
Fuj, to je ale nechutné - dělá to T-Mobile schválně aby roamujícím protočil účet, nebo má jen něco t-debilně nastavené, nebo to dvěma lidem řekla infolinka špatně a jen náhodou to nefungovalo?</p>

<p>
PS: Aby <STRONG>z toho Oskar nevyšel tak dobře</STRONG>, špatně fungovala signalizace doručení SMS z Oskara do T-Mobile v roamingu, takže když mi někdo z Oskara poslal SMS, docházela mi po dalších několik dní opakovaně v mnoha kopiích...</p>