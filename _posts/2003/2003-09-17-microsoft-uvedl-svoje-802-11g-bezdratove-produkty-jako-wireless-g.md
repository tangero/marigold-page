---
ID: 511
author: Patrick Zandl
layout: post
oldlink: 'https://www.marigold.cz/item/microsoft-uvedl-svoje-802-11g-bezdratove-produkty-jako-wireless-g

  '
post_date: 2003-09-17 08:38:00
post_excerpt: ''
published: true
summary_points:
- Microsoft představil WiFi produkty 802.11g standardu s čipy Broadcom a Atheros.
- MN-700 směrovač běží na Windows CE .NET 4.2 s automatickými aktualizacemi.
- Produkty mají SPI firewall, WEP (defaultně) a WPA šifrování.
- Produkty jsou určeny pro malé sítě, bez externí antény (kromě PCI karty).
title: 'Microsoft uvedl svoje 802.11g bezdrátové produkty jako Wireless-G

  '
---

Microsoft představil svoje již dříve ohlášené WiFi produkty s podporou 802.11g standardu. Ano, opravdu se firma tentokráte drží standardu a nevytvořila jeho vlastní derivát. Zřejmě proto, že čipovou sadu do těchto produktů dodal Broadcom a Atheros, tedy možností pro lacinou mofidikaci standardu bylo málo. Dost jízlivosti - je faktem, že Microsoft dělá skvělý hardware a kdyby zůstal u klávesnic a myší, lidé by ho milovali. O stejný tah se tedy pokouší v případě bezdrátových produktů - jsou vzhledově podařené, nadupané funkcemi za rozumnou cenu. 
<p>
<IMG height=110 alt="Microsoft Wireless-G Xbox adaptér" src="/wp-content/uploads/ms-wifi1.gif" width=83 align=right>Na trh se dostávají následující produkty: <STRONG>MN-700 Wireless Base Station</STRONG> (109 USD), <STRONG>MN-720 Wireless Notebook Adapter</STRONG> (85 USD), <STRONG>MN-730 Wireless PCI adapter</STRONG>, MN-820 Wireless Notebook kit (179 USD) - to je spojení bezdrátového směřovače MN-700 notebook adaptéru MN-720. A na závěr Xboxová záležitost <STRONG>MN-740 Xbox Wireless Adapter</STRONG> (na obrázku vpravo, 139 USD). Jak vidno, chybí čistý přístupový bod a USB adaptér ku kompletnosti nabídky. 
<p>
<STRONG>Bezdrátový směrovač MN-700</STRONG> je postavený na Windows CE .NET 4.2 a Microsoft tvrdí, že díky tomu bude moci on a jeho partneři dodávat další rozšiřující aplikace. Prvním <IMG height=103 alt="Microsoft MN-700 bezdrátový router Wireless-G" src="/wp-content/uploads/ms-wifi2.gif" width=58 align=left>příkladem má být rodičovská kontrola. Zařízení jsou vybavena funkcí Auto Update umožňující automaticky na internetu detekovat nové verze firmware a aplikací a upozornit na ně uživatele. Bezpečnost je zajištěna SPI firewallem a šifrováním na bázi WEP a nového WPA. Microsoft ovšem automaticky všude zapnul WEP ochranu a to prý proto, že WPA je zatím limitována na WindowsXP, ostatní MS systémy WPA nepodporují. Starší MS produkty pracující s 802.11b dostanou možnost WPA update v průběhu října. 
<p>
MS produkty Wireless-G nejsou příliš vhodné pro stavbu větší sítě, jsou určeny pro malou kancelář nebo domácnost, kde vedou jednoduchostí instalace. Žádný produkt kromě PCI karty nemá možnost připojit externí anténu a MN-700 nemá ani možnost funkce v režimu bezdrátového mostu nebo opakovače. Všechny produkty kromě Xbox adaptéru budou dostupné tento měsíc, Xbox adaptér pak v říjnu a od listopadu bude v Xbox Live bundle programu. <BR><EM>Zdroj: Microsoft</EM></p>