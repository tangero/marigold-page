---
ID: 257
author: Patrick Zandl
layout: post
oldlink: 'https://www.marigold.cz/item/4g-v-roce-2007-usr-nabizi-54-mbps-wifi-jako-proprietarni-reseni

  '
post_date: 2003-04-28 11:08:00
post_excerpt: ''
published: true
summary_points:
- Korea plánuje spuštění 4G sítí v roce 2007 ve spolupráci se Samsungem a Nokií.
- USR WiFi zařízení nabízí upgrade firmware na 54 Mbps s názvem XLerator Technology.
- USR používala čipset TI ACX100 s proprietární modulací PBCC pro rychlost 22 Mbps.
- D-Link používá stejnou technologii jako USR a nazývá ji 4X.
title: 4G v roce 2007, USR nabízí 54 Mbps WiFi jako proprietární řešení
---

<p>
<STRONG>Korea chce být na špici 4G sítí</STRONG> stejně, jako je na špici sítí 3G - a tak zde bude spolupracovat domácí koncern Samsung a Nokia na vývoji sítí čtvrté generace. Ty už mají v Koree stanovené datum startu a to na rok 2007. Jsem na to hodně zvědav,v září bude v Korei 4G fórum pořádané právě Samsungem. Nu, jdu se podívat, co koštují letenky. Vy se netěšte - v roce 2007 my budeme možná používat 3G sítě a o 4G si budeme číst...</p>

<p>
Další zajímavost je z dílen <STRONG>USR, tedy US Robotics</STRONG>. Firma již dlouho do svých WiFi výrobků používala čipset TI ACX100, který díky použití proprietární modulace PBCC (místo standardní DSSS) nabízel rychlost v pásmu 2,4 GHz až 22 Mbps. USR tuto rychlost nazval 802.11b+ a docela si v ní liboval. Nyní přichází s <STRONG>update firmware na rychlost až 54 Mbps</STRONG> jako proprietární technologii, nikoliv jako 802.11g - USR tuto technologii nazval XLerator Technology. Upgrade je dostupný pro zařízení USR2249 access point, USR2210 PC Card, USR 2216 a 2215 PCI, a USR8022 Wireless Cable/DSL Router. Stejnou technologii na stejném čipsetu používá D-Link a nazývá ji 4X. Podporu 802.11g bude mít USR koncem letošního roku.</p>