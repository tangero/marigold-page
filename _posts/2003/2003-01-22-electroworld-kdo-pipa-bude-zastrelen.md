---
ID: 58
author: Patrick Zandl
layout: post
oldlink: 'https://www.marigold.cz/item/electroworld-kdo-pipa-bude-zastrelen

  '
post_date: 2003-01-22 20:50:00
post_excerpt: ''
published: true
summary_points:
- ElectroWorld v Průhonicích neměl ethernetový hub, pouze USB hub.
- Zákazník pípal u vchodu a ochranka ho donutila k prohlídce.
- Prohlídka odhalila jen běžné osobní věci, omluva neproběhla.
- Hub byl nakonec zakoupen v Autocontu v Hypernově bez problémů.
title: 'ElectroWorld: kdo pípá, bude zastřelen?'
---

<p>
<p>
Humorná scéna dnes z prodejny ElectroWordu. Sháněl jsem v Průhonicích akutně ethernetový hub i napadlo mne (po Makru, kde ho neměli), že by ho mohli mít v ElectroWorldu. Proběhl jsem tedy během pár vteřin celou prodejnou až k počítačovému pultu, kde mi obsluhující personál osvětlil, že jediný hub mají pro USB a já jsem tedy usoudil, že zde tentokráte nenakoupím. </p>

<p>
Ovšem rušněji bylo u vchodu. Samozřejmě když jsem procházel mezi zabezpečením, zapípalo to. Jakýsi tlouštík na mne začal ječet "Hej pane, pípalo to!" a já jsem mu dobromyslně odpověděl, že pípalo a šel jsem dále na parkoviště ke svému autu. Tlouštíkovi ti ale nestačilo a začal křičet, že to tedy ne, a že musím rámem projít ještě jednou. Zamyslel jsem se a slušně jsem mu poděkoval, že mi to jednou stačilo a po druhé necítím potřebu. Začal se rozčilovat, že mám vyndat všechny věci z kapes a na to jsem mu odpověděl, že to asi nepůjde. To už se tam přiřítili další dva chlápkové, už ne tak tlustí a zavolali nějakého "detektiva" že mne prohledají. Po krátké hádce, kdy bylo zřejmé že buďto se tam hezky porveme nebo se nechám prošacovat jsem usoudil, že vzhledem k další práci bude potřeba zanechat oděv celý a prodejnu nevymlácenou a nechal jsem se prohledat. Vydělal jsem na tom, prohledávala mne o poznání příjemnější ženská a navíc měla takovou tu hezkou ruční minohledačku co mají na letišti (už i v Praze!). </p>

<p>
Samozřejmě našla jen mince, Tungstena, vizitkář, hodinky, nůž, sponu na opasku a brýle. Ani bomba, ani nic jiného, co by jim pištět mělo. A tak mne vyprovodili. Samozřejmě bez omluvy. </p>

<p>
A happy end? Hub jsem koupil naproti v Hypernově, kde je krámek Autocontu a kde měli OfficeHub od 3Comu ihned k odběru za tak lacino, až mi to bylo podezřelé. Pípal jsem tam taky a vzali to jen jako upozornění na to, že odcházím a že by za mnou mohli zavolat "na shledanou". Ponaučení? Jestli sháníte huby, ElectroWorld je na houby. A jestli se chcete nechat šacovat, mají tam na to odborníky. Doufám, že mi při tom šacování nic neukradli, ještě jsem se nedíval. </p>

</p>