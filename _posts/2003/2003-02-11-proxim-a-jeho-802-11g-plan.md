---
ID: 85
title: 'Proxim a&nbsp;jeho 802.11g plán'
author: Patrick Zandl
post_excerpt: ""
layout: post
oldlink: >
  https://www.marigold.cz/item/proxim-a-jeho-802-11g-plan
published: true
post_date: 2003-02-11 07:45:00
---
<p>
Nový <STRONG>Orinoco AP-600 access point</STRONG> má být další živnou půdou pro 802.11g podhoubí ve WiFi sítích. Ačkoliv toto apčko setrvává na klasickém WiFi 802.11b, může být pomocí mini-PCI karty rozšířeno na 802.11g nebo jakýkoliv budoucí standard. Přitom jde o levné (na Proxim ano) APčka - cena 280 USD pro 802.11b případně 390 USD pro 802.11a sítě. 802.11g bude stát 350 USD a upgrade mini-PCI karta má vyjít na 100 USD, ovšem Proxim přikládá kupon na slevu 25 USD z APčka vybaveného 802.11b - abyste se dostali na stejnou cenu jako později nastoupivšího 802.11g - chce se tak bránit přechodu zákazníků jinam a chránit jejich investici. </p>

<p>
Tato APčka <STRONG>nelze administrovat firemním Harmony</STRONG> systémem, Proxim se je snaží tím vyřadit z konkurence jejich dražších bratříčků. Jinak ale podporují nová APčka téměř všechny enterprise funkce vhodné pro firemní sítě (s výjimkou PEAP kupříkladu). Podporováno je i napájení přes ethernet kabel. Další podrobnosti zde <A href="http://www.proxim.com/products/all/orinoco/ap/ap600/index.html" target=_blank>u Proxim</A>.</p>

<p>
Pro notebooky přichází PCMCIA karta <STRONG>ORiNOCO 11g Gold Cardbus Card</STRONG> - už podle označení tušíme, že bude nabízet 802.11g podporu a to za cenu 89 USD. Ovšem přijde na trh až v druhém pololetí. Díky této kartě ale zlevní ORiNOCO 11b Gold Cardbus Card na 79 USD a stříbrná verze (s méně zabezpečením) na 59 USD. </p>
