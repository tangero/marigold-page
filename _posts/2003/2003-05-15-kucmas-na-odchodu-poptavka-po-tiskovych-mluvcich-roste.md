---
ID: 290
author: Patrick Zandl
layout: post
oldlink: 'https://www.marigold.cz/item/kucmas-na-odchodu-poptavka-po-tiskovych-mluvcich-roste

  '
post_date: 2003-05-15 08:26:00
post_excerpt: ''
published: true
summary_points:
- Jan Kučmáš odchází z Eurotelu kvůli nespokojenosti se zaměstnavatelem.
- Diana Dobalová má nastoupit do Eurotelu na pozici tiskové mluvčí.
- Oskar hledá nového tiskového mluvčího, Igor Přerovský má moc práce.
- T-Mobile uvažuje o nové PR agentuře, rozhodnutí je lokální.
title: Kučmáš na odchodu, poptávka po tiskových mluvčích roste…
---

<p>
<STRONG>Z Eurotelu odchází Jan Kučmáš</STRONG>, dosavadní tiskový mluvčí. Toliko předběžná info z Eurotelu, zatím bez záruky, oficiální zprávu jsem ještě nenašel. Proč Jan Kučmáš odchází? Inu, prý nebyl s Eurotelem jako zaměstnavatelem příliš spokojen, říká se v Eurotelu. A tak se rozhodl jít do konzultací a dělat nezávislého konzultanta. Mezi tiskovými mluvčími operátorů je to dosti rozšířené...</p>

<p>
Do Eurotelu má nově nastoupit Diana Dobalová a jestli je jen část fám, které jsem o ní zaslechl pravdivá, má se Eurotel na co těšit a bude ještě nostalgicky vzpomínat na Ivu Taťounovou. Původní místo Diany Dobalové byly Pražské pivovary a agentura Best. Inu, uvidíme. </p>

<p>
Nového tiskového mluvčího ale hledá také <STRONG>Oskar</STRONG> - zřejmě proto, že Igor Přerovský má na triku i reklamu a už je toho dost, navíc firemní a veřejnou komunikaci a reklamu není zcela dobré míchat. Jestli chcete poslat svůj životopis, jistě máte šanci, mne by nechtěli :)</p>

<p>
V <STRONG>T-Mobile </STRONG>svého tiskového mluvčí mají, ale zase přemýšlejí i nové PR agentuře. Výběr PR agentury je zřejmě jediné, k čemu není potřeba příkaz z Říše, ale k čemu stačí dvě konzultace a povolení... je to pořád lepší, než kupovat IVR zařízení na vyprávění placených zpráv a myslet si, že za 5&#160;Kč/min to bude někdo poslouchat. </p>