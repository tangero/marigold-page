---
ID: 43
author: Patrick Zandl
layout: post
oldlink: 'https://www.marigold.cz/item/pausal-za-internet-od-telecomu-pry-na-isdn

  '
post_date: 2003-01-15 09:44:00
post_excerpt: ''
published: true
summary_points:
- Telecom zvažuje paušál za ISDN internet s kreditem 100 Kč za hovory.
- ISDN internet by stál necelou tisícovku měsíčně, s rychlostí 64 kbps.
- Cena ISDN internetu by mohla být reálně 600 Kč po odečtení paušálu za telefon.
- Nabídka ISDN internetu by mohla rozproudit prodej ISDN přípojek.
title: Paušál za internet od Telecomu prý na ISDN
---

<p>
Živě přineslo zprávu o tom, že Telecom zase jednou přemýšlí o paušálu za přístup k internetu. Marigold trochu špicloval a názory se samozřejmě jako vždy různí, počínaje tím, že to bude zase jedna taková "výhodná nabídka" od Telecomu, na jakou jsme si zvykli za ta léta a jakou použije jen zoufalec, až po poměrně zajímavé nápady. </p>

<p>
Jeden z nich je údajně o tom, že Telecom by podpořil prodej ISDN. V ISDN Telecom utopil dost peněz a teď by potřeboval pár zákazníků. Nabídka by tedy byla paušál za připojení k internetu přes ISDN (jen jedním kanálem = 64 kbps) <STRONG>za necelou tisícovku měsíčně,</STRONG> v tom by byl kredit 100 Kč za hovory. Nu, s ohledem na očekávané ceny ADSL to není úplně mimo předpoklad a pár zákazníků by si to jistě našlo. Prodej ISDN přípojek by to rozproudilo, mnoha lidem by ta rychlost stačila a ADSL&#160;ještě není všude a kdo&#160;ví kdy bude. Navíc&#160;stačí přeměnit analogovou linku za ISDN - od té ceny 1000 Kč musíte odečíst zhruba těch&#160;400 Kč protihodnoty které už jsou v ceně a které u ADSL nebo kabelového internetu&#160;nedostanete (paušál za telefon cca. 300 Kč a kredit na hovory 100 Kč). A to už jsme na <STRONG>600 Kč za internet měsíčně</STRONG> a to už je fakt solidní nabídka! I proto si myslím, že to tak nakonec nedopadne, ačkoliv to avizo přišlo z vysokých míst.&#160;To by totiž musel v Telecomu někdo myslet a to by mne fakt překvapilo...&#160;</p>