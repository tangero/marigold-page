---
ID: 645
author: Patrick Zandl
layout: post
oldlink: 'https://www.marigold.cz/item/wirphone-dalsi-voip-sluzba-u-nas

  '
post_date: 2003-11-06 13:48:00
post_excerpt: ''
published: true
summary_points:
- Wirphone nabízí internetovou telefonii s voláním do zahraničí a ČR.
- Vteřinová tarifikace Wirphone začíná od první vteřiny hovoru.
- Paušály Wirphone pro domácnosti a firmy zahrnují volné minuty a více telefonů.
- Ceny Wirphone jsou srovnatelné s Fayn, ale jednodušší.
title: "Wirphone – další VoIP služba u nás"
---

<p>
Objevila se <STRONG>další služba internetové telefonie - jmenuje se Wirphone</STRONG> a nabízí volání na linky do zahraničí a samozřejmě i po ČR (<A href="http://www.wirphone.cz/" target=_blank>link na Wirphone</A>). Zatím sice nenabízí příchozí telefonní číslo, ale chystá ho a údajně by mělo být na přelomu roku. Zajímavé jsou samozřejmě ceny - Wirphone především staví na vteřinové tarifikaci, přičemž ta se počítá již od první vteřiny, nikoliv od první minuty, jako u mobilních operátorů. </p>

<p>
Ani samotné ceny nejsou k zahození. Měsíční paušál pro domácnosti 100 Kč nabízí 10 volných minut, pro firmy je pak paušál 500 Kč a 120 volných minut, v tomto paušálu ale je připojení celkem pěti telefonů, pěti hovorových kanálů najednou. </p>

<p>
Samotné volání mezi telefony Wirphone je zdarma, pokud voláte do telefonní sítě v ČR, přijde vás to vždy na 1,1 Kč / minuta (přepočteno, máte vteřinovou tarifikaci!) a volání na mobily je za 4,6 Kč/min. Další <A href="http://scripts.wirphone.com/price.php?lang=cz" target=_blank>ceny najdete zde</A> - většina okolních států, Kanada a USA vyjdou na 1,9 Kč, dražší je volání na mobily. Pikantní je cena za volání do Číny, kde to vyjde na 2,5 Kč / minuta... </p>

<p>
<STRONG>Ceny jsou podobné, jako u Faynu</STRONG> - Fayn je ale má složitější, rozlišuje mezi špičkou a mimo špičku, volání na mobily má o desetník levnější. </p>

<p>
Wirphone vypadá zajímavě, dokoupit lze i sluchátka a podobné propriety, důležité mi ale přijde, nakolik bude schopen pracovat za firewallem a také to, kdy nabídne příchozí číslo. Teprve pak totiž začíná být VoIP zajímavou službou pro běžné použití...</p>