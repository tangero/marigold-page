---
ID: 494
author: Patrick Zandl
layout: post
oldlink: 'https://www.marigold.cz/item/oskar-ohlasil-za-tyden-10-000-uzivatelu-mms

  '
post_date: 2003-09-10 08:22:00
post_excerpt: ''
published: true
summary_points:
- Oskar aktivoval 10 000 MMS uživatelů během týdne po spuštění služby.
- Balíčky MMS zdarma a načasování spuštění služby přispěly k úspěchu Oskara.
- Oskar spustil MMS rok po konkurenci, což vedlo k akumulované poptávce.
- Eurotel má 60 000 MMS uživatelů, T-Mobile 50 000, Oskar bude růst.
title: Oskar ohlásil za týden 10 000 uživatelů MMS
---

<p>
Včera vyšla zpráva, že Oskar aktivoval 9500 uživatelů MMS zpráv, do do večera číslo (už podle neofic informací) vystoupalo přes 10 000. Oskaru se tak podařil hezký nástup jeho MMS služby, když se k deseti tisícům uživatelů dostal za jediný týden. Původně očekával 12 tisíc do konce roku. </p>

<p>
Igor Přerovský to vysvětloval: "Také jistě zafungovaly balíčky v nichž nabízíme možnost posílat různé množství MMS zdarma," když před tím Roman Frkous vysvětloval, že se Oskaru podařilo dobře načasovat spuštění služby. </p>

<p>
Ať se na to dívám jak se na to dívám, zatím to vypadá na zákon akumulované poptávky. Oskar spustil MMS rok po obou ostatních operátorech, což neznamená, že jeho zákazníci by si cíleně kupovali telefony bez podpory MMS. Kdo na to měl, koupil si MMS telefon, protože to je v současné době především ta lepší a modernější sorta telefonů. Zkuste narazit na Nokii bez MMS nebo na manažerský mobil bez MMS u Siemensu a dalších. </p>

<p>
U Oskara byl rok ten mobil k ničemu, co se MMS týkalo. Pak Oskar MMS spustil a všichni zákazníci, kteří rok čekali, si službu s aktivací zdarma aktivovali. </p>

<p>
Eurotel má v současné době 60 000 MMS uživatelů, T-Mobile (neoficiální číslo)&#160;50 000 uživatelů (sám mluví o desetitisících). Zajímavé bude dívat se, jak poroste počet MMS zákazníků u Oskara.</p>

<p>
<STRONG>Proti teorii o levných MMS telefonech</STRONG> mluví ještě jeden fakt: pokud si kupujete levný MMS telefon, je to telefon bez fotoaparátu. Takový telefon se hodí pro příjem MMS zpráv a třeba Koktejlu, ale pro odesílání MMS zpráv vhodný není - fotku na něm nepořídíte a poslat textovou zprávu je většinou lepší jako SMS. Přitom lidé, kteří kupují telefony za cenu kolem 5000 Kč šetří a nebudou si tedy s chutí kupovat také MMS zpravodajství za cenu vyšší, než je pohodlnější (a paradoxně stále multimediálnější) vydání novin. Tahounem MMS zatím všude ve světě jsou zprávy posílané z mobilu na mobil nebo do služeb jako sklady fotek a tisk fotek. To vše závisí hlavně na rozšíření mobilů s fotoaparátem. </p>