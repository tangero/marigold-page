---
ID: 1281
title: A je tu nový redakční systém
author: Radek Hulán
post_excerpt: ""
layout: post
oldlink: >
  https://www.marigold.cz/item/a-je-tu-novy-redakcni-system
published: true
post_date: 2004-08-30 02:12:12
---
	<div class="rightbox"><img src="/wp-content/uploads/4/20040830-newsystem.jpg" alt="BLOG:CMS" width="122" height="122" /></div>	<p>
Tedy, ne tak docela nový, ale spíše <em>zrenovovaný</em>, Patrick totiž používal
	stařičkou verzi <a href="http://blogcms.com/">BLOG:CMS</a> (stará 3 měsíce,
	tedy na můj vkus a vražedné tempo vývoje byla zcela někde jinde), tak jsem
	udělal její zálohu, upgrade na nejnovější verzi 3.4.5, kterou používám i
	na <a href="http://hulan.info/blog/">svém
	weblogu</a>, konverzi dat na <code>UTF-8</code>, a úpravu vzhledů a šablon.
	Patrickovi jsem o tom poslal email (pravda, až s menším zpožděním, nechtěl
	jsem jej příliš stresovat), a celé to dal na FTP.
	</p>

<p>
Co je nového?
		Vpravo máte nyní více statistik, snad to pomůže tomu, abyste více a
	<em>veseleji</em> klikali, dostupná je taky WAP verze na adrese <a href="http://www.marigold.cz/wap.php">http://www.marigold.cz/wap.php</a> (je
		to Mobile XHTML, většina moderních telefonů ji podporuje), a zcela nové
	jsou rovněž komentáře a reakce na ně. Pokud se v komentářích nevyznáte, dejte
	mi vědět, napsal bych k tomu nápovědu. Pokud používáte Operu, či Firefox s rozšířením <a href='http://extensionroom.mozdev.org/more-info/linktoolbar'>&#8220;Link Toolbar&#8221;</a>, můžete se mezi články přepínat i na stavové liště browseru (má to rovněž obrovský smysl pro handicapované čtenáře). Celý redakční systém je plně online, nicméně, automaticky generuje statické stránky plus zapíná <code>GZip</code> kompresi, měl by tedy být mimořádně rychlý. Nový je mimochodem i celý back-end.</p>

<p>
Pokud by se k tomu Patrick, Oook, a Noname donutili, je možné celý web servírovat
	jako <code>application/xhtml+xml</code>, což je taková vyšší dívčí webu. Uvidíme.
	Patrick se vyjádřil před pár dny na skype, že o tom nechce ani slyšet, stačí
	mu prý <code>XML</code> v práci. Nicméně, až mu nepojede WAP a Atom kvůli špatně
	napsanému článku, asi se k tomu bude muset donutit. :-) </p>

<p>
Náměty, podněty, a oslavné ódy vítám.</p>
