---
ID: 1785
title: Za tu fotku se omlovám aneb Haptik
author: Patrick Zandl
post_excerpt: ""
layout: post
oldlink: >
  https://www.marigold.cz/item/za-tu-fotku-se-omlovam-aneb-haptik
published: true
post_date: 2005-08-23 06:32:11
---
	<p>Omlovám se za zmatek s omylem publikovanou fotkou a děkuji i Seanovi z Komunikatory.cz, že ji stáhnul. Nešlo o nic zásadního, je to tovární prototyp k testování uživatelského interface, nevypadá to tak, jak to bude vypadat a jestli vás to uklidní, ani já nevím, jak bude to zařízení vypadat, protože tahle věc jde odděleně od UI vývoje. Prostě se to zařízení nemusí nikdy dostat na trh tak, jak bylo na fotce, slouží jen na testy a já ho původně přeposílal z mobilu do soukromé galerie.</p>
	<p>Abych vás za toto příkoří odčinil, povím vám o některých UI novinkách, na kterých se pracuje. Berte prosím jen v potaz, že si výslovně nepřeju překlad tohoto článku ani jeho částí z češtiny.</p>
	<p>Systému budeme říkat Haptik. Jde vlastně o kombinaci klávesnice s dotykovou vrstvou. Klávesy jsou na telefonu buďto hustě vedle sebe nebo kousek od sebe zapuštěné tak, že dělají jakoby kopečky, v tom případě je dotykový i ten prostor pod klávesami.</p>
	<p>Vtip je v tom, že k ovládání telefonu můžete používat jak klávesnici, tak haptik. Na klávesnici píšete normálně jak jste zvyklí, klávesu je nutné zmáčknout standardně na doraz.</p>
	<p>Pokud ale chcete, používáte haptik, kdy po klávesnici jen jezdíte prstem. Telefon z kontextu pozná, co asi chcete dělat - když jste v MP3 přehrávači, můžete prstem motat do kola po klávesnici a tím přetáčet písničky, zvyšovat hlasitost nebo se pohybovat v menu. Můžete tak i psát podobně jako s grafiti na palmech, můžete psaní přes haptik zablokovat, pokud vás to štve (a to se opravdu u 5% vzorku stává, tak proto).</p>
	<p>Haptik má i své gestures - určité gesto v základním režimu menu spustí třeba prohlížeč wapu. Lze definovat. 
Haptik je zatím super minimálně tím, že odstraňuje kurzorové klávesy a konntextové klávesy pro pohyb menu. Intuitivně je nahrazuje haptik a zejména pro ovládání MP3 přehrávače nebo internetu je to citelné zlepšení. I na psaní je to fajn, protože tahy lze dělat prstem a poměrně malé, navíc přesnost tahů podporuje to, že klávesy jsou vystouplé.
</p>