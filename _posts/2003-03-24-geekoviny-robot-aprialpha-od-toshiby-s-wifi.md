---
ID: 188
title: 'Geekoviny: robot ApriAlpha od Toshiby s&nbsp;WiFi'
author: Patrick Zandl
post_excerpt: ""
layout: post
oldlink: >
  https://www.marigold.cz/item/geekoviny-robot-aprialpha-od-toshiby-s-wifi
published: true
post_date: 2003-03-24 08:37:00
---
<p>
Abych trochu odlišil ty technické výsřednosti, které jsem slíbil občas vylepit na Marigolda, rozhodl jsem se nazývat je Geekoviny, neboť jsou beztak zpravidla určeny geekům, technofandům. </p>

<p>
<IMG height=171 alt="Toshiba robůtek" src="/wp-content/uploads/toshibarobot.jpg" width=155 align=right border=1>Dneska se mrkneme na fungl nového robotka, kterého představila na <A href="http://www.robodex.org/" target=_blank>RoboDexu</A> společnost Toshiba. Jmenuje se <STRONG>ApriAlpha</STRONG>, což mne donutilo podívat se na datum, jestli není apríl. Není, navíc jsem našel <A href="http://www.toshiba.co.jp/about/press/2003_03/pr_j2001.htm" target=_blank>tiskovou zprávu o něm </A>(v japonštině).</p>

<p>
Robot rozpozná až stovku tváří a pomocí hlasového syntetizátoru je s nimi (resp. s jejich nositeli) schopen konverzovat. Má vestavěnou funkci hlasového rozpoznávání, takže i pozná, co mu říkáte, pokud to říkáte japonsky - takže pro českou hospodyni je to vcelku na nic :)</p>

<p>
Robotek je vybaven infraportem (kupříkladu k ovládání televize nebo přenosu dat), bluetooth a <STRONG>samozřejmě i WiFi</STRONG>, aby mohl komunikovat s technikou v domácnosti. Kromě toho je vybaven videokamerou a může posílat snímky na i-Mode telefony nebo emailem atd. Už se Toshiba pochlubila, že je lepší než hlídací pes, protože ten vám žádnou fotku nepošle (alespoň Toshiba žádného takového psa neviděla a já taky ne). Robot se totiž umí pohybovat v hlídacím režimu po domě a dokumentovat jakoukoliv podezřelou záležitost - například vloupačku. Být zloděj, asi bych ho přibalil, protože cena je někde kolem 100 000 Kč a bránit se jako pes neumí. Robot má v domácnosti sloužit jako mazlíček, komunikační centrum a roztomilá hračka. Tak nevím...</p>

<p>
&#160;</p>
