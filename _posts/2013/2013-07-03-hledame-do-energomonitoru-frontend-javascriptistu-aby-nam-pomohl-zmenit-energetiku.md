---
ID: 2663
author: Patrick Zandl
layout: post
oldlink: 'https://www.marigold.cz/item/hledame-do-energomonitoru-frontend-javascriptistu-aby-nam-pomohl-zmenit-energetiku

  '
post_date: 2013-07-03 10:22:14
post_excerpt: ''
published: true
summary_points:
- Energomonitor hledá javascriptaře pro vývoj frontendů smartgrid aplikací.
- Požadována je zkušenost s Javascript SPA, HTML5, HTML/CSS a GIT.
- Výhodou jsou znalosti Javascript MVC frameworků, D3.js, Django a testování.
- Práce zahrnuje spolupráci s týmem a občasné dojíždění do Valašského Meziříčí.
title: "'Hledáme do energomonitoru frontend JavaScriptistu, aby nám pomohl změnit energetiku"

  '
---

<p>Možná už vás unavuje dělat stou kopii slevového serveru nebo narychlo splichtit další hypercool sociální síť, kde vaše javascriptová mačkátka způsobí úpadek Facebooku ze slávy či snad upravovat šablony Wordpressu tak, aby web vypadal, že stál o sto tisíc víc.</p>


<p>Možná se vám zdá, že umíte dělat javascriptový frontend na maximum a už není kam růst.</p>

<p>Možná vás prudí, poslouchat jednovětná zadání a modlit se, aby byl klient nakonec spokojen. Třeba byste se chtěli naučit něco nového a až na doraz.</p>

<p>Možná byste chtěli vidět vyrůstat koncept, který bude opravdu mít šanci změnit obrovské odvětví. Chtěli byste svůj kód vídat u desetitisíců klientů v celé Evropě. Být součástí týmu lidí, u kterých si nejste jisti, jestli jsou víc blázni nebo vizionáři. Vytvářet něco opravdu nového. Mít svobodu a zároveň na dosah jak bič, tak kávu a pomocnou ruku.</p>

<p>Takového javascriptaře hledáme. Chceme člověka, který nám pomůže vytvářet frontend aplikace <a href="http://www.energomonitor.cz">energomonitoru</a> pro smartgrid. Hledáme člověka, který zatím neví, co je to smartgrid a smart metering, ale teď hned si půjde vygooglovat, co to je a pak se zamyslí nad tím, proč u všech čertů na něco takového potřebujeme javascript. Hledáme člověka, který bude umět spolehlivě pracovat a komunikovat z domova, ale bude ochoten 1-3x týdně dorazit do Valašského Meziříčí (své místo tu může mít i stále).</p>

<p>Měli byste vytvářet frontend webových aplikací, ale i pro embedded zařízení. Budete spolupracovat s lidmi, kteří destilují z obrovského množství složitých dat co nejjednodušší výstupy. S návrhářem i designerem a hlavně s programátory.</p>

<p>A budeme po vás chtít zhruba tyhle znalosti:</p>

<p>Must have:</p>

<p>* zkušenost s programováním Javascriptových aplikací (SPA -- single page application)<br />* technologie HTML5<br />* kódování HTML/CSS<br />* verzovací system GIT</p>

<p>Nice to have</p>

<p>* znalost některého z Javascriptových MVC frameworků<br />* CoffeeScript<br />* vizualizační knihovnu D3.js<br />* šablonovací systém Djanga, prip. Jinja<br />* zkušenosti s psaním testů (Jasmine, Mocha, Selenium, apod.)<br />* uživatelská dovednost Linuxu/OS X (CLI nástroje)</p>

<p>Všechno ostatní domluvíme osobně - pište přímo Pavlu Štorkovi na <em>pavels zavináč energomonitor.cz</em></p>

<p>PS: Vlastně nic z toho, co vidíte na našem webu, vám příliš nepomůže pochopit to, co byste měli dělat. To jen pro případ, že by vás napadlo to zkoumat z našeho webu :)</p>