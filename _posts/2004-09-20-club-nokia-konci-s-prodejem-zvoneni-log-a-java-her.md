---
ID: 1326
title: 'Club Nokia končí s&nbsp;prodejem zvonění, log a&nbsp;java her'
author: Patrick Zandl
post_excerpt: ""
layout: post
oldlink: >
  https://www.marigold.cz/item/club-nokia-konci-s-prodejem-zvoneni-log-a-java-her
published: true
post_date: 2004-09-20 08:46:00
---
	<p>
Podle serveru <a href="http://www.nordicwirelesswatch.com/wireless/story.html?story_id=3785">Nordic Wireless Watch</a> končí Nokia s prodejem vyzváněcích tónů, log a java her na svém Club Nokia. Prodej těchto rozšíření Nokia telefonů fungoval na Club Nokia někdy od roku 1999 a to i v ČR, firma ale nikdy neukousla velký podíl z trhu odhadovaného na 1,5-3,5 miliard dolarů za letošní rok. Nokia tvrdí, že Club Nokia se také nikdy neměl stát konkurencí portálům operátorů, spíše byl takovým technologickým demoprojektem, protože v době, kdy vznikal, nic podobného u operátorů neexistovalo. </p>

	<p>
Podobných projektů na prodej her, log a zvonění je v současné době celá řada a to i na českém trhu. Rozhodnutí firmy Nokia z tohoto trhu odejít se zdá být správné, firmě se nedařilo se svým produktem na trhu prosadit a tak si ponechává pouze obchod s prodejem her pro N-Gage.
</p>
