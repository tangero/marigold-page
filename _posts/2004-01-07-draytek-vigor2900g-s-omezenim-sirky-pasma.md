---
ID: 779
title: 'DrayTek Vigor2900G s&nbsp;omezením šířky pásma'
author: Patrick Zandl
post_excerpt: ""
layout: post
oldlink: >
  https://www.marigold.cz/item/draytek-vigor2900g-s-omezenim-sirky-pasma
published: true
post_date: 2004-01-07 09:11:00
---
<p>
DrayTek, i u nás poměrně populární a prodávaný výrobce síťové techniky, představil svůj nový širokopásmový směrovač s podporou WiFi <STRONG>DrayTek Vigor 2900G</STRONG>. Jde o klasický směrovač pro menší sítě, který nabízí čtyři fastethernet porty, jeden pro připojení do internetu (například na ADSL, kabelový modem atd) a jeden USB port pro zapojení sdílených zařízení, například tiskárny. To je dobrá zpráva, až doposud většinou výrobci tlačili do těchto zařízení paralelní port. K tomu všemu je <STRONG>podpora 802.11G</STRONG> a tedy rychlejší verze WiFi. </p>

<p>
<IMG height=103 alt="DrayTek Vigor 2900G" src="/wp-content/uploads/draytek2900g.jpg" width=108 align=right>Zajímavou vlastností je <STRONG>podpora bandwidth managementu</STRONG>, tedy omezení šířky pásma jednotlivým uživatelům. S touto vlastností se u tak levného zařízení setkáváme v podstatě poprvé. Uživatel může dostat jednu z osmi úrovní priporit a můžete mu také nastavit maximální přenosovou rychlost jakož i rychlost garantovanou. </p>

<p>
Směrovač má podporu VPN, NAT, firewall (detailní <A href="http://www.draytek.com.tw/english/product/broadband_security_router/vigor2900/vigor2900_html_spec.php" target=_blank>popisy protokolů zde</A>) a má samozřejmě DHCP server/klient a také RADIUS klient. Pro starostlivé rodiče či zaměstnavatele je tu možnost zamezení přístupu k určitému obsahu zablokováním podle URL. Správa přes web rozhraní, klienta, SNMP nebo telnetem. </p>

<p>
A nyní to nejlepší: cena. Ta se pohybuje kolem 200 USD, což je jen mírně více, než další směrovače s podobným určením, ale podstatně méně, než konkurenční výrobky s podporou omezení šířky pásma. <A href="http://www.draytek.com.tw/english/product/broadband_security_router/vigor2900g/vigor2900g.php" target=_blank>Stránky výrobce</A>. Cena u nás zatím neznámá, ale lze dovážet z USA. </p>
