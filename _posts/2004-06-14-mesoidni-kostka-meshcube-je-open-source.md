---
ID: 1144
title: >
  Mešoidní kostka Meshcube je open
  source
author: Patrick Zandl
post_excerpt: ""
layout: post
oldlink: >
  https://www.marigold.cz/item/mesoidni-kostka-meshcube-je-open-source
published: true
post_date: 2004-06-14 08:49:00
---
<p>
Na mesh sítích si ulítávám, fascinují mne a strašně toužím si jednu postavit (je to hned za výletem na Mars). A tak mne potěšilo, že mešoidní kostka, o které jsem kdysi <a href="/?itemid=942">psal z CeBITu</a>, je open source (GPL) a má i nové informativní stránky. Kostka se nově jmenuje Meshcube - zcela překvapivě, že :). A má svůj web <a href="http://www.meshcube.org">meshcube.org</a>.</p>

<div class="rightbox"><img src="/wp-content/uploads/20040614-meshcube.jpg" alt="Meshcube od 4G Systeme GmbH" width="181" height="210" /></div>
<p>
Na tomto webu si v prvé řadě povšimněte vstupu do CVS repository, kde jsou ke stažení zdrojáky, takže si můžete udělat svoji kostku ze svého hardware a ani to nemusí být kostka. Pokud chcete, můžete si za 200 euro (tedy asi 6200 Kč) pořídit přímo Meshcube, cena záleží na výbavě, kterou požadujete. Nakoupit můžete i jednotlivé díly. Kostka obsahuje Power over Ethernet, WiFi (B/G dle ceny), možnost druhé WiFi karty, 4OO MHz MIPS procesor, 64MB RAM / 32 MB flash paměti, USB, má spotřebu ccca čtyři watty a nemá žádné pohyblivé části. Na samoorganizující se sítě je jak dělaná. Co mne trochu mrzí je absence bandwidth managementu - takový WonderShape by se hodil. Výrobcem kostky je 4G Systeme GmbH - dělají ještě Access Cube sloužící pouze pro připojení.</p>

<p>
Takže - jestli chcete stavět bezdrátovou síť, může se Meshcube hodit. A kdybyste ji někdo kupoval, dejte mi vědět, chtěl bych se na to také podívat...
</p>
