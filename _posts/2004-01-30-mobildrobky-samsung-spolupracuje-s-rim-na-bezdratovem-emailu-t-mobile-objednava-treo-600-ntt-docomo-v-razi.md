---
ID: 823
title: 'Mobildrobky: Samsung spolupracuje s&nbsp;RIM na bezdrátovém emailu, T-Mobile objednává Treo 600, NTT DoCoMo v&nbsp;ráži'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mobildrobky-samsung-spolupracuje-s-rim-na-bezdratovem-emailu-t-mobile-objednava-treo-600-ntt-docomo-v-razi
published: true
post_date: 2004-01-30 08:20:00
---
<p>
Dvě zajímavé zprávy v jeden týden na téma mobilního (bezdrátového) emailu. Tak především společnost<STRONG> RIM (výrobce v USA tak populárního BlackBerry) a Samsung podepsali dohodu o spolupráci na vývoji email prostředí</STRONG> pro mobilní telefony, které by umožnilo co nejefektivnější práci s emaily. Abychom byli přesní, Samsung tím zahrne přístup k RIM serverům služby BlackBerry do software svých mobilů. RIM tím zvýší dostupnost své služby a Samsung zase bude moci nabídnout něco zajímavého pro firemní klientelu, protože BlackBerry služba je určená především pro čtení dat z firemních email řešení. Není to nic na způsobu bezplatné email schránky... Zdroj:<A href="http://www.canadait.com/cfm/index.cfm?It=106&amp;Id=19165&amp;Se=0&amp;Lo=2" target=_blank>CanadaIT</A>.</p>

<p>
Japonský mobilní operátor <STRONG>NTT DoCoMo</STRONG> včera oznámil, že <STRONG>počet uživatelů jeho 3G sítě přesáhl 2 miliony</STRONG>. Hezký výkon, ještě na konci roku jich bylo o dvěstě tisíc méně. <EM>Zdroj: </EM><A href="http://www.infosyncworld.com/news/n/4539.html" target=_blank><EM>infoSync</EM></A><EM>.</EM> Aby si to osladil, bude svým <STRONG>logem i-mode sponzorovat tým F1 Renault</STRONG>. <EM>Zdroj: </EM><A href="http://story.news.yahoo.com/news?tmpl=story&amp;cid=1545&amp;ncid=1545&amp;e=15&amp;u=/afp/20040129" target=_blank><EM>AFP</EM></A><EM>.</EM> <STRONG>DoCoMo také likviduje jednu ze svých velkých spoluprací s Microsoftem</STRONG>, firmu Mobimagic. V té měl MS podíl 16%, zbytek patřil DoCoMo. Firma pracovala na vývoji mobilních produktů pro přístup k firemnímu groupware z PDA vybavených OS Microsoftu a z i-mode telefonů. NTT DoCoMo už dříve prohlásilo, že se zaměří na podporu Linuxu a Symbianu a dokonce se stalo prvním operátorem, který si koupil Symbian licenci. Není se ale zase tak co divit, NTT DoCoMo výrobcům dodává přesne návrhy a specifikace telefonů a výrobce je pro DoCoMo vlastně jen montuje, takže se licence k Symbianu hodí. <EM>Zdroj: </EM><A href="http://www.pmn.co.uk/20040129mobimagic.shtml" target=_blank><EM>PMN</EM></A><EM>.</EM></p>

<p>
Podle serveru <A href="http://www.gizmodo.com/archives/no_tmobile_treo_600_until_march.php" target=_blank>Gizmodo</A> se <STRONG>Treo 600 v barvách T-Mobile nedostane na trh dříve než v březnu</STRONG>. Snad i na náš trh...</p>

<p>
A naposled <STRONG>špatná zpráva o WiFi kartách SD pro Palmy</STRONG>: San Disk opět <A href="http://www.sandisk.com/retail_sdwifi.html" target=_blank>nenápadně</A> posunul termín jejího uvedení na trhu a to na druhé čtvrtletí letošního roku. Já jsem věděl, co dělám, když jsem před pár měsíci svého Tungstena prodal, fakt nehodlám čekat, až se Sun Disk s Palmem uráčí nabídnout WiFi podporu...</p>
