---
ID: 1187
title: SoftPhone se vybarvuje
author: Patrick Zandl
post_excerpt: ""
layout: post
oldlink: >
  https://www.marigold.cz/item/softphone-se-vybarvuje
published: true
post_date: 2004-07-07 18:37:00
---
	<div class="rightbox"><img src="/wp-content/uploads/20040707-softphone.jpg" alt="SoftPhone klient X-lite během mého hovoru na infolinku Telecomu (oblíbený obětní beránek, je tam plechová huba, dá se zkoušet po libosti)" width="275" height="379" /> </div> <p>
O službě <a href="http://www.softphone.cz">SoftPhone</a> jsem psal v únoru, tehdy mi bylo divné, že na jejím serveru chybí informace o provozovateli. Evidentně si to provozovatel také uvědomil a zřejmě jsem ho chytil v době, kdy svůj web teprve rozjížděl. </p>
<p>
Dnes už je na něm potřebná sada informací včetně e-shopu a mohu říci, že toho SoftPhone nabízí opravdu hodně. Nejlevnější IP telefon (možno tedy volat bez zapnutého počítače) je tu za 3650 Kč, nabídka končí u 22890 Kč (Cisco 7970G s barevným dotykovým displejem), lze si koupit i USB sluchátka nebo jen tak stáhnout software klienta X-lite na vyzkoušení. Stáhl jsem, vyzkoušel jsem a funguje to hezky. SoftPhone dokonce nabízí dotaci pro lidi, kteří by náhodou chtěli vyřadit IP telefon NP210. Ta náhoda není moc velká, protože NP210 používá jen Fayn, takže je to jasná pobídka pro Fayn telefonisty. Jak se tomuto šťouchu podaří, to nevím. </p>
<p>
SoftPhone má v nabídce také WiFi telefon <a title="Zyxel Prestige 2000W VoIP Wi-Fi telefon - detail" href="http://www.softphone.cz/?spn=cGFnZT0xNDcmcHJkPTE2">Zyxel Prestige 2000W</a> - za 10 000 Kč s DPH. Jak by ho nenabízeli, SoftPhone používá SIP, zatímco Fayn používá H.323, ačkoliv Fayn nedávn prozradil, že by chtěli na přelomu roku nabídnout také podporu pro SIP.</p>
<p>
Na SoftPhone jsou z mého pohledu zajímavé následující věci: </p>

<ul>
<li><strong>podpora vícenásobného přihlášení</strong>, kdy na jeden účet můžete být přihlášeni z více míst. Tohle Fayn neumí a je to velmi důležité, protože díky tomu můžete u SoftPhone používat klienta nainstalovaného na počítači i v práci nebo na cestách, kde máte inet připojení, jako odchozí či příchozí linku. Taková linka funguje jako paralelka. Pokud u Faynu máte jeden telefon přihlášený, jiný už nepřihlásíte a je to velmi nepříjemné, službu to podle mne dosti degraduje z hlediska mobility. </li>
	<li>možnost <strong>používat SoftPhone bez měsíčního paušálu</strong>. SoftPhone i Fayn definují základní domácí paušál za stovku, ale SoftPhone nabízí i verzi bez paušálu. Samozřejmě volání je dražší a volání v síti SoftPhone není pak zdarma, ale za desetník, to není takové drama. Je tu ale také účtování po minutách, ne vteřinové. A navíc SoftPhone vyžaduje instalační poplatek 595 Kč. Ale možnost provozovat službu (byť za mírně dražší minutové ceny) bez paušálu podle mne rovněž naláká dost lidí. </li>
	<li><strong>SoftPhone má příchozí číslo</strong>, zatím ale nevím, zda jej správně identifikuje, pokud voláte někomu, kdo má CLIP a vidí vaše číslo. Fayn má příchozí číslo, ale neidentifikuje se volanému správně, na číslo, které předává, se nelze dovolat. </li>
</ul>
<p>
Rozdíly v cenách volání mezi Fayn a SoftPhone jsem příliš nezkoumal. Nevolám do USA tak často, aby mne trápilo, zda stojí minuta 2,80 Kč nebo 2,50 Kč, zato mne trápí, když stojí 15 Kč, jako u Telecomu. Volání po ČR má ceny pro SoftPhone oproti Telecomu také výrazně nižší a bez toho měsíčního paušálu je to zajímavé i pro málo volající... </p>
