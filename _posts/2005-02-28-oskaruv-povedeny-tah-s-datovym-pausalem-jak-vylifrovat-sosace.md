---
ID: 1556
title: 'Oskarův povedený tah s&nbsp;datovým paušálem: jak vylifrovat sosače'
author: Patrick Zandl
post_excerpt: ""
layout: post
oldlink: >
  https://www.marigold.cz/item/oskaruv-povedeny-tah-s-datovym-pausalem-jak-vylifrovat-sosace
published: true
post_date: 2005-02-28 07:39:00
---
<p>Dneska na <a href="http://mobil.idnes.cz/mob_operatori.asp?r=mob_operatori&amp;c=A050227_233113_mob_operatori_dno">Mobilu</a> i <a href="http://www.mobilmania.cz/Bleskovky/AR.asp?ARI=109448">MobilManii</a> (ta si zřejmě dost vypomohla článkem na Mobilu) vyšly podrobnosti k datovému paušálu Oskara, tiskovka bude zítra. Uvedené údaje ale sedí a teď je ta pravá chvíle zatleskat Oskarovi za jeho mistrovský tah. Jednoduchým a elegantním trikem totiž odstranil velkou část rizika sosačů. Ten, kdo to vymyslel (či spíše prosadil) by zasloužil pochvalu před nastoupenou jednotkou a čestné právo vyvěsit zítra nad (vino)hradní citadelou oskaří vysmátou zástavu. </p>

<p>O co jde? Oskaří neomezená data jsou totiž dražší, než podobná tarifní rozšíření u konkurentů. A navíc jsou levnější, než podobné tarify konkurentů. V čem je smysl tohoto nesmyslu?</p>

<p>Provnávejme neomezené tarifní rozšíření:</p>

	<ul>
<li>T-Mobile Unlimited: 831 Kč s DPH</p>

	<li>Eurotel Data Nonstop: 831 Kč s DPH
	<li>Oskarovo Připojení NaDlouho: 952 Kč</ul>
<p>Takovou cenou Oskar úspěšně eliminoval sosače, protože kvůli více jak stokorunovému rozdílu budou používat spíše sítě jeho konkurentů. V tom umění ale není – nasadit vysokou cenu, na to nemusíte být stratég. Oskar udělal něco lepšího, čím uchlácholí běžné profesionální uživatele mobilních dat, o které mu jde takovým tarifem především. Cenu za data totiž udělal dynamickou s automatickou selekcí nejlepšího tarifu. Prostě přenášíte data ve čtyřech tarifních třídách:</p>

	<ul>
	<li>	238 Kč s DPH pro objemy dat 0–10 MB </p>

	<li>	476 Kč s DPH pro objemy dat 10–40 MB 
	<li>	714 Kč s DPH pro objemy dat 40–70 MB 
	<li>	952 Kč s DPH pro objemy dat nad 70 MB</ul>
<p>Pokud jste tedy normální uživatel dat a máte například komunikátor nebo nějaký jiný smartphone, vejdete se v normálním měsíci do paušálu 238 Kč s DPH, tedy do 10 MB dat. Pokud limit dat překročíte, automaticky se vám účtuje vyšší cena za limit do 40 MB dat a pokud vaše data vzrostou přes 70 MB, je vám účtován paušál. 
Zatímco sosač používající GPRS/EDGE jako stabilní připojení by prodělal více jak 100 Kč, běžný mobilní uživatel dat naopak ušetří. Oskar zřejmě pochopil taktiku normálních uživatelů, kteří si platí za data většinou nejnižší paušál a jen když jedou někam, kde data očekávají používat výrazně, si na infolince aktivují vyšší nebo neomezený datový paušál a rozhodl se z této taktiky udělat zákaznickou výhodu. A jen tak mimochodem vystrnadit sosače dat, o které opravdu nemá zájem. </p>

<p>Přemýšleli jste někdy o tom, jak moc si T-Mobile a Eurotel neomezenými datovými paušály zavařili? Dumali jste nad tím, zda jim více přinesly nebo do budoucna je o více připraví? </p>

<p>Elegance, s jakou Oskar problém sosačů přenechal svým konkurentům, bere dech :) Gratuluji.
</p>
