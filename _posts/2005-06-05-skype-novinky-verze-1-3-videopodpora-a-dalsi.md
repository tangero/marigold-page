---
ID: 1671
title: 'Skype novinky: verze 1.3, videopodpora a&nbsp;další'
author: Patrick Zandl
post_excerpt: ""
layout: post
oldlink: >
  https://www.marigold.cz/item/skype-novinky-verze-1-3-videopodpora-a-dalsi
published: true
post_date: 2005-06-05 19:20:24
---
	<p>Skype vydal betaverzi 1.3 s datem 2. června 2005. Zatím není úplně jasné, proč ji vydal - seznam <a href="http://www.skype.com/help/guides/knownproblems.html#1.3">známých problémů</a> obsahuje čtrnáct položek, z nichž některé jako vytížení procesoru na 100% v neidentifikovaných případech, nejsou zrovna povzbudivé. </p>
	<p>Ale novinky jsou docela zajímavé. Uživatelé záznamové služby nyní mohou nechat vzkaz komukoliv, i když on sám nemá záznamník.  Dále došlo ke změnám grafickým - byla odstraněna titulní stránka programu Skype Start, namísto ní jsou informace rozmístěny do Events a Services. Plus nové emotikony a lepší editace vlastních údajů včetně lepší fotky Zdroj: <a href="http://share.skype.com/blog/products_and_services/skype_for_windows_1.3_beta_available/#readmore">Share Skype</a>.</p>
	<p>Není bez zajímavosti, jaké jsou poměry uživatelů programu Skype podle geografické polohy. <a href="http://eurotelcoblog.blogspot.com/2005/04/whose-net-is-it-anyway-stumbled-across.html">Zde zjistíte</a>, že po USA v těsném odstupu následuje Polsko, Taiwan a Čína, tři země, kde je broadband na vzestupu a místní telecomy stále dost obskurní. </p>
	<p><b>Video a Skype</b></p>
	<p>Zajímavý je také souboj o videotelefonii přes Skype. Programu Skype se absence podpory videotelefonování již nějakou dobu vyčítala, i když pravdou je, že konkurenti nabízející videotelefonii měli problémy s integrací všech služeb dohromady, takže argument Skype "dát do kupy nejdříve přenos hlasu a pak přidat video" měl svoji váhu. Na světě se ale objevily různé utility třetích stran. Napříkla ohlášený <a href="http://www.vskype.com">vSkype</a> umožní lidem nejenom se vidět skrze kameru a Skype, ale například vidět i pracovní plochu počítače protistrany atd. Oproti tomu <a href="http://www.video4skype.com/">Video4Skype</a> neslibuje tolik možností, ale už funguje a můžete si jej stáhnout a používat zdarma. Skype dokonce ohlásilo spolupráci s výrobcem tohoto pluginu na integraci do svého programu. </p>
	<p>Menším skandálkem bylo, když <a href="http://security.web.cern.ch/security/skype/">CERN zakázal Skype</a>. Důvod? Skype vytváří supernode architekturu a P2P síť a tím obchází restrikce nastavené na firwallech a CERNu se to prostě nezdá. </p>
	<p><b>Skype affiliate</b></p>
	<p>Skype také vytváří affiliate program. Zaregistrovat <a href="http://www.skype.com/partners/affiliate/">se můžete zde</a> a ze svého webu pak můžete odkazovat na Skype přes speciální HTML kódy, přičemž dostanete provizi z realizovaných obchodů. Ve skutečnosti ale nejde o nějakou specifickou Skype službu, Skype jen využívá již existující systém <a href="http://www.cj.com">Commission Junction</a>. Jak to vypadá? Klikněte si na link níže a když si do měsíce u Skype něco koupíte, dostanu provizi a budu boháčem :)</p>
	<p>Volejte a nechte si volat z běžných telefonů.<a href="http://www.tkqlhce.com/click-1720864-10386647" target="_top"> www.skype.com</a><img src="http://www.ftjcfx.com/image-1720864-10386647" width="1" height="1" ></p>
	<p>PS: Výhodou systému Commission Junction je skutečnost, že si zde můžete sjednat i jiné inzerenty. Bohužel žádný český tu není a ty zahraniční - nevím nevím, jaký budou mít smysl.
</p>