---
ID: 950
title: 'Wireless Sensor Network Spider-Net (další z&nbsp;CeBITu)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/wireless-sensor-network-spider-net-dalsi-z-cebitu
published: true
post_date: 2004-03-26 06:59:00
---
<p>
Na CeBITu jsem se šel podívat na další věc, Bezdrátové senzorové sítě, takzvané Wireless Sensor Network (WSN). V tomto případě jsem se šel podívat do Future zóny na Spider-Net, který vyvíjí Drážďanská technická universita. Bezdrátové senzorové sítě jsou taková zajímavá hračka, kterou chápu technicky, ale nějak mi stále mezi prsty uniká obchodně. </p>

<p>
O co jde: <STRONG>WSN jsou bezdrátové samoorganizující se ad-hoc sítě určené pro sběr dat ze senzorů.</STRONG> Já jsem viděl nějaké využití pro zemědělství, kdy se po poli rozházely senzory a ty předávaly do centrály data o tom, která část pole je málo zavlažovaná a mělo by se tam zalít. Vtip u senzorových sítí samozřejmě má být v tom, že senzory budou malé, energeticky nenáročné či soběstačné&#160;a velmi laciné a bude se to vyplácet, rozházet je po poli. Oblast využití, kterou naopak chápu, je vojenství. </p>

<p>
Senzorová síť Spider-Net pracuje v ISM pásmu 433 MHz a rychlostmi do 76,8 Kb/s.</p>

<p>
Doporučuju podívat se na <A href="http://www.ifn.et.tu-dresden.de/MNS/" target=_blank>web university do rubriky projektů</A>, na kterých pracuje. Jsou tam hodně zajímavé věci a alespoň chápete, jak se univerzity na západě živí...</p>
