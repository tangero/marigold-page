---
ID: 974
title: 'Drobky: síť s&nbsp;variabilním SSID, VoIP novinky a&nbsp;odkazy na zajímavé články'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-sit-s-variabilnim-ssid-voip-novinky-a-odkazy-na-zajimave-clanky
published: true
post_date: 2004-04-08 08:55:00
---
<p>
Broadreach Networks přišel se zajímavou nabídkou pro ISP - nabízí jim svoji <STRONG>WiFi síť, která může poskytovat SSID dle libosti ISP.</STRONG> To je zajímavý a podle mne smysluplný systém - místo toho, aby se ve vzduchu pralo několik nevyužívaných WiFi sítí, každý ISP si může přidat svoje SSID (=síť se tváří, jako jeho) a náklady na výstavbu jsou podstatně menší. Podrobnosti v <A href="http://biz.yahoo.com/bw/040406/65369_1.html" target=_blank>TZ na Yahoo</A>.</p>

<p>
Další <STRONG>poskytovatel internetové telefonie</STRONG> - <A href="http://www.broadvoice.com/" target=_blank>BroadVoice</A>. Volání do ČR na pevné linky za 5 centů (1,35 Kč za minutu), na mobilní linky za 42 centů (11,30 Kč). V USA možno volat za paušál po celých USA, chystá se i WiFi telefon. A když mluvíme o internetové telefonii, <STRONG>v Čechách vzniká server zaměřený na VoIP</STRONG>, jmenuje se <A href="http://www.iphone.cz/" target=_blank>iPhone.cz</A> a stojí za ním stejní lidé, jako za <A href="http://www.wifionline.net/" target=_blank>WiFionline.net</A>. Zatím je na něm bohužel málo materiálů, je na něm i obchod, ale mají tam jen produkty Faynu, které se dají koupit i v eshopu Fayn.cz - na iPhone jsou ale o něco levnější. Tak mnoho štěstí. </p>

<p>
Na <STRONG>Lupě vyšla hromada článků</STRONG>, co stojí za pozornost. Především je tu článek Rity Pužmanové s názvem <A href="http://www.lupa.cz/clanek.php3?show=3300"><STRONG>Co takhle magnetické bezdrátové sítě?</STRONG></A>&#160;- na to já odpovídám, zapomeňte na ně, pro další dlouhá léta je to okrajová technologie. Mirek Zeman se zamýšlí&#160;ve článku&#160;<A href="http://www.lupa.cz/clanek.php3?show=3308"><STRONG>Sterilní Mobil.cz.</STRONG></A>&#160;Slíbil jsem (si), že už se nebudu na toto a příbuzné téma vyjadřovat, tak jen článek doporučuji ku pozornosti. Podobnou úvahu zaměřenou ale ne obecně na Mobil jsem napsal před lety pod názvem <EM><A href="http://technet.idnes.cz/novinky/internetnews/zurnalistika991229.html" target=_blank>Vzestup a pád internetové žurnalistiky</A></EM>&#160;(hyperlink&#160;opraven)&#160;- přijde mi to jako obecný syndrom vyhoření a glajchšaltizace českého internetového zpravodajství, proto mám tak rád weblogy, které jsou stále polarizované. </p>

<p>
Článek Aleše Miklíka <A class=nadcl href="http://www.lupa.cz/clanek.php3?show=3307"><STRONG>Co můžeme čekat od CDMA-450?</STRONG></A>&#160;se příliš nevydařil. Stěžuje si na to i Kamojedov na svém weblogu v příspěvku s názvem <A href="http://vucako.bloguje.cz/34911_item.php" target=_blank>Tichá pošta české žurnalistiky</A>. Abych v tom Miklíka nenechal - ona to není taková legrace, snažit se pochopit technologii z toho, co se píše do tiskových zpráv, zejména pak do českých překladů trpících nejednotností užité terminologie a často zavádějícím pokusem o výklad něčeho, o čem překladatel neměl ani šajn. Můj oblíbený příklad s "jadernou sítí" je toho zářným příkladem, byť ne bohužel jediným. Což ale neznamená, že když se píše něco na odbornější médium a téma, měl by se autor dopředu více informovat a nebruslit jen po tiskových zprávách.</p>

<p>
Na <A href="http://mobil.idnes.cz/mobilni_komunikace/mobilni_telefony/abecedni_prehled_mt/ostatni/xploreg88040407.html" target=_blank>Mobil.cz se píše </A>o<STRONG>&#160;chytrém telefonu&#160;Xplore G88, jenž je vybavené PalmOS 4.1</STRONG>. Viděl jsem tohle zařízení už v Cannes a ani jsem o tom nepsal, je to zoufale zastaralý hardware i software absolutně nepřizpůsobený mobilitě, takže prakticky můžete zapomenout na to, že by se Palm soft v tomto zařízení dal ovládat jednou rukou, což je dle mne požadavek na OS v chytrém telefonu. Stručně a jasně - je to příšernost, kterou si nekupujte za cenu vyšší 30 USD, leda byste byli opravdu skalní příznivci PalmOS...<BR><IMG height=3 alt="" src="http://i.iinfo.cz/bt.gif" width=1><BR></p>
