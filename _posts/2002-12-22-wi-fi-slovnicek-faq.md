---
ID: 1061
title: Wi-Fi slovníček/FAQ
author: Patrick Zandl
post_excerpt: ""
layout: post
oldlink: >
  https://www.marigold.cz/item/wi-fi-slovnicek-faq
published: true
post_date: 2002-12-22 09:53:00
---
Z webu certifikátora WiFi zařízení jsme pro vás přeložili malý slovníček a až bych řekl něco jako nejčastěji kladené otázky. Článek je zase zaměřen pro začínající uživatele, aby se zorientovali.<!--more--><p>
Tento článek psaný hodnou a milou Marigoldkou, je překladem materiálu z webu Weca.net. WECA je organizace dbající na uplatňování standardů a interoperabilitu jednotlivých IEEE802.11 zařízení a ta zařízení, která splňují její požadavky na společnou funkčnost, jsou pak nositeli certifikace Wi-Fi. Tento článek vám pomůže pochopit některé další detaily a aspekty jak Wi-Fi certifikace, tak WiFi technologií. Připomínám, že výjimečně používáme správný název Wi-Fi namísto nesprávného WiFi &#8211; Marigoldka není takový lempl, jako já&#8230; </p>

<p>
<STRONG>Přehled témat v článku:</STRONG></p>

<UL>
<LI>Wi-Fi certifikace</LI>
<LI>802.11b? </LI>
<LI>Wi-Fi aliance&#160;</LI>
<LI>Jak si může firma nechat certifikovat své výrobky jako Wi-FI?</LI>
<LI>Zajímá se Wi-Fi aliance o další technologie bezdrátových služeb?</LI>
<LI>Mohu směšovat a spojovat Wi-Fi komponenty, nebo je lepší zůstat u jednoho výrobce?</LI>
<LI>Jak použít můj Wi-Fi laptop na cestách?</LI>
<LI>Jak se liší bezdrátová brána a bezdrátový access point?</LI>
<LI>NAT a DHCP</LI>
<LI>Jak vytvořit síť z počítačů s různými operačními systémy?</LI>
<LI>Jak do svého desktopového počítače přidám Wi-Fi?</LI>
<LI>Mohou použít Wi-Fi s Apple Macintosh?</LI>
<LI>Jak mohu svou bezdrátovou síť zabezpečit?</LI>
<LI>Jaký je&#160;dosah bezdrátové sítě?</LI>
<LI>Bude má mikrovlnka nebo bezdrátový telefon interferovat s mou Wi-Fi sítí?</LI></UL>
<H4>Wi-Fi certifikace </H4>
<p>
Abyste pochopili hodnotu Wi-Fi certifikace, musíte vědět, že Wi-Fi je zkratka &#8222;Wireless Fidelity&#8220; (bezdrátová věrnost) a je to populární název pro technologii založenou na 802.11, která prošla testy na Wi-Fi certifikaci. To zahrnuje IEEE 802.11a, 802.11b nebo technologie, které obsahují obě technologie zároveň: i 802.11a i 802.11b; ty jsou pak nazývané &#8222;dual band&#8220; (duální pásmo). Wi-Fi certifikace zajišťuje testovanou a zaručenou interoperabilitu mezi bezdrátovým počítačovým vybavením a takto certifikace dává spotřebitelům a nakupujícím z řady podnikatelů jistotu, že bezdrátové produkty pro LAN, které nesou logo Wi-Fi, splňují přísné certifikační požadavky na interoperabilitu. Mezi takové Wi-Fi produkty patří PCMCIA karty pro notebooky (viz), PCI karty pro desktopové počítače (viz), moduly USB, které mohou být používány pro notebooky nebo desktopové počítače, a bezdrátové základnové stanice jako &#8222;access pointy&#8220; a &#8222;gateway&#8220;. Výroby certifikované Wi-Fi podporují maximální datový průtok (data rate) buďto 11 Mbps (802.11b) nebo 54 Mbps (802.11a). Když víme, že jakýkoliv výrobek s logem Wi-Fi prošel přísným testováním, usnadňuje rozhodnutí o nákupu. 
<H4>802.11b? </H4>
<p>
802.11b nebo IEEE 802.11b je standard, který byl vyvinut IEEE (Institute of Electrical and Electronic Engineers &#8211; Institut Elektrických a Elektronických Inženýrů), http://standards.ieee.org. IEEE je mezinárodní organizace, která vyvíjí standardy pro stovky elektronických a elektrických technologií. Organizace používá množství čísel, podobných decimálnímu systému v knihovnách, aby rozlišila mezi různými rodinami technologií. 
<p>
Komise 802 vyvíjí standardy pro lokální a rozsáhlé sítě (LAN a WAN). Například komise 802.3 vyvíjí standard pro sítě založené na Ethernetu (viz), skupina 802.15 pro soukromé sítě a komise 802.11 pro bezdrátové lokální sítě (LAN). 
<p>
802.11 je pak rozdělena: 802.11b, nebo Wi-Fi, je standard pro bezdrátové LAN operující v 2,4GHz spektru s šířkou pásma 11 Mbps. 802.11a je odlišný standard pro bezdrátové LAN operující na rozsahu frekvenci 5 Ghz s maximálním datovým průtokem 54 Mbps. Další návrh standardu, 802.11g, je pro WLAN operující s 2,4GHz frekvencí, ale s maximálním průtokem dat 54 Mbps. Další pracovní skupiny pracují na zvýšené bezpečnosti (802.11i), řízení spektra a výkonu (802.11h), kvalitě služeb (802.11e) atd. 
<H4>Wi-Fi aliance</H4>
<p>
Jako obchodní organizace má Wi-Fi aliance tři cíle: podporovat celosvětově Wi-Fi tím, že bude povzbuzovat výrobce, aby používali standardizovanou technologii 802.11 ve svých výrobcích pro bezdrátové sítě; podporovat a obchodovat s těmito výrobky pro domácí spotřebitele; SOHO (small Office, Homes &#8211; malé kanceláře a domácnosti) a podnikové trhy; a také testovat a certifikovat interoperabilitu výrobků Wi-Fi. 
<H4>Jak si může firma nechat certifikovat své výrobky jako Wi-FI?</H4>
<p>
Firma musí být členem Wi-Fi alinace, aby mohla své výrobky nechat certifikovat. Wi-Fi aliance vytvořila testovací program, který vysvětluje, jak jsou výrobky jejích členů testovány, aby bylo certifikováno, že jsou interoperabilní s dalšími Wi-Fi certifikovanými výrobky. Výrobky, které získaly Wi-Fi certifikaci, prošly přísným, přesným a nezávislým testováním v laboratořích v Severní Americe, Evropě nebo v Asii. Když výrobek projde úspěšně testem, výrobce nebo prodejce má zaručené právo používat logo Wi-Fi certifikace na svém výrobku a jemu odpovídajícím průvodním materiálu. 
<p>
Certifikace Wi-Fi stojí 15 000 dolarů za produkt a platí po život výrobku. Pouze jednotlivé výrobky, ne celé rodiny produktů, dostávají certifikaci. Výrobky, jejichž ovladače nebo firmware byly updatovány s pozorovaným problémem se spoluprácí, mohou být znovu kdykoliv poslány do testovacích zařízení bez dalších poplatků. Tento proces zajišťuje pokračující interoperabilitu Wi-Fi certifikovaných výrobků. Testování obvykle trvá dva až čtyři dny pro jeden výrobek. 
<H4>Zajímá se Wi-Fi aliance o další technologie bezdrátových služeb?</H4>
<p>
Wi-Fi aliance se podílí na technologiích bezdrátových sítí další generace, jako je 802.11a a 802.11g a další vylepšení Wi-Fi. Wi-Fi aliance zavádí program pro testování interoperability 802.11a. Navíc jeden podvýbor Wi-Fi aliance (WISPr &#8211; Wireless Internet SErvice ProvideR: poskytovatel služeb bezdrátového internetu) je podporuje přijetí bezdrátové technologie ISP, aby poskytovali služby bezdrátového internetu firmám a domácnostem a jejich prostřednictvím. Skupina WISPr je také zapojena do vývoje rostoucího veřejného přístupu a trhu s &#8222;hotspot&#8220;, pracuje s různými organizacemi a společnostmi, aby vyvinula společný systém účtování a autorizace, aby mobilní profesionálové mohli jednoduše používat své osobní bezdrátové účty ISP celosvětově ve veřejných bezdrátových Hotspotech. 
<H4>Mohu směšovat a spojovat Wi-Fi komponenty, nebo je lepší zůstat u jednoho výrobce?</H4>
<p>
Pokud jsou komponenty Wi-Fi certifikovány pro stejný rozsah frekvence (např. 2,4 GHz), můžete směšovat a spojovat výrobky pro bezdrátové LAN vyrobené různými výrobci. Wi-Fi aliance všechny produkty nezávisle testuje před tím, než získají Wi-Fi certifikaci, aby bylo zajištěné, že jsou interoperabilní se všemi ostatními Wi-Fi certifikovanými produkty ve stejném rozsahu frekvence, nehledě na výrobce. 
<p>
Zatímco Wi-Fi certifikovaný výrobek pro 802.11 (2,4 GHz) nebude spolupracovat s Wi-Fi certifikovaným výrobkem pro 802.11a (5 GHz), Wi-Fi certifikovaný výrobek pro duální pásmo bude spolupracovat se všemi Wi-Fi certifikovanými produkty. 
<H4>Jak použít můj Wi-Fi laptop na cestách?</H4>
<p>
Stačí najít Wi-Fi síť, do které se můžete připojit. Tyto sítě se stávají běžnými ve městech na celém světě - všude vyrůstají internetové kavárny &#8211; stejně jako na veřejných prostranstvích, jako jsou letiště, hotely a konferenční centra nebo kdekoliv se lidé shromažďují. Některé bezdrátové sítě na hotspotech vyžadují, abyste si ručně nakonfigurovali přístupové připojení; další pracují s vaším Wi-Fi rádiem, aby se automaticky napojily. Navíc mnoho rozlehlých firem a universit poskytuje bezdrátový přístup návštěvníkům a hostům na jejich pozemku. 
<H4>Jak se liší bezdrátová brána a bezdrátový access point?</H4>
<p>
Někdy se neliší vůbec, někdy značně. Neexistuje oficiální definice brány. Mnoho výrobců nazývá své síťové širokopásmové modemy/routery připojovacími branami. Nicméně obecně je bezdrátová brána Access point s NAT routingem (viz) a DHCP serverem. Access point je bezdrátová brána bez NAT routingu a DHCP serveru. Access point funguje jako extenze existující sítě pro komunitu uživatelů s bezdrátovými laptopy a deskotopovými počítači. 
<p>
Většina domácností a malých kanceláří používá bezdrátové brány, protože potřebuje NAT routing a DHCP servery, které jim umožňují sdílet jediné připojení k internetu mezi všemi počítači doma nebo v kanceláři. Většina firem a velkých podniků používá access pointy a ne brány, protože jejich síť (jejich &#8222;páteř&#8220;) už má NAT a DHCP servery, které jsou poskytovány jejich firemním silným routerem nebo hubem. Proto není vhodné zaměňovat výrobky určené k firemnímu a &#8222;domácímu&#8220; použití &#8211; vyšší cena nezaručuje, že budou obsaženy funkce, které potřebuje domácnost ale které jsou pro větší firemní sítě zbytečné. 
<p>
Mnoho access pointů také má navíc v sobě zabudovány správu sítě, pokročilé funkce pro správu uživatelů a bezpečnostní schopnosti. Brány také mohou poskytovat specializované bezpečnostní funkce jako firewally. 
<p>
Obecně dělají access pointy a brány totéž: fungují jako základové stanice, které propojují různé bezdrátové laptopy a desktopové počítače a zajišťují sdílení a přenos bezdrátových dat mezi nimi, jak je třeba. 
<H4>NAT a DHCP</H4>
<p>
NAT je zkratka <EM>Network Adress Translation (Překládání síťové adresy)</EM> a umožňuje vaší Wi-Fi bráně sdílet jedinou internetovou přípojku mezi všemi počítači u vás doma nebo ve firmě. <EM>DHCP (Direct Host COnfiguration Protocol &#8211; Protokol konfigurace přímého hostování)</EM> umožňuje vaší síti používat TCP/IP ke spojení jednotlivých komponent. Existují různé síťové protokoly. Většina Wi-Fi brán pro domácnosti a malé firmy poskytuje NAT i DHCP. Obecně lze říci, že pokud plánujete samostatnou bezdrátovou síť, chcete NAT i DHCP. Pokud přidáváte bezdrátovou bránu do existující sítě, pravděpodobně budete chtít vypnout funkce NAT a DHCP, které jsou zabudované do vaší bezdrátové brány, a nechat ji fungovat jako bezdrátový access point. 
<H4>Jak vytvořit síť z počítačů s různými operačními systémy?</H4>
<p>
Většina Wi-Fi sítí pracuje s velkou škálou operačních systémů Windows, vrátane Windows 95, Windows 98, Windows Me, Windows NT, Windows 2000, Windows XP a Windows CE. Některé Wi-Fi systémy pracují také s Apple Macintosh, Linux a dalšími operačními systémy. Ověřte to v návodu od výrobce. Ale jakmile máte Wi-Fi certifikovanou síť vytvořenou a běží, měli byste být schopni komunikovat a vyměňovat soubory s dalšími Wi-Fi sítěmi. 
<H4>Jak do svého desktopového počítače přidám Wi-Fi?</H4>
<p>
Můžete použít buďto externí adaptér jako USB Wi-Fi adaptér nebo interní Wi-Fi kartu. Externí USB zařízení se zapojí do USB vstupu vašeho počítače. K použití interního řešení potřebujete otevřít počítač a vložit Wi-Fi kartu do vstupu PCI nebo ISA. 
<H4>Mohou použít Wi-Fi s Apple Macintosh?</H4>
<p>
Máte dvě možnosti. Většina nových Macintosh Power PC, G3 a G4 mají vstup pro Apple AirPort Wi-Fi modul. Pokud jste jej neobjednal při zakoupení počítače, můžete jej koupit a vložit sám &#8211; instalace je velmi jednoduchá. Pokud máte starší laptop a PC Card vstupem, můžete si vybrat mezi několika různými výrobci, kteří vyrábějí PC Cart zařízení kompatibilní s Apple. Jsou také k disposici USB adaptéry pro Apple. 
<p>
Jakmile máte instalovaný korektní PC Card nebo Apple AirPort, potřebujete bránu nebo access point, se kterým byste mohli komunikovat. Můžete použít &#8222;oficiální&#8220; Apple AirPort access point, nebo jakýkoliv jiný Wi-Fi access point na trhu. Dokud je Wi-Fi certifikovaný, bude komunikovat s vaším Apple Wi-Fi vysílačem. Jakmile je jednou nastavená a nakonfigurovaná, síť sestávající z kombinovaných počítačů s Apple a Windows, bude dohromady pracovat. 
<p>
Mnoho access pointů a brán nyní používá <EM>web based setup rutine</EM> &#8211; nastavení pomocí webového prohlížeče. To znamená, že pokud máte internetový prohlížeč na svém počítači, můžete nastavit access point. Samozřejmě pokud nemáte spuštěný emulátor, nebudete moci pracovat s programy pro Windows na Apple a naopak. Ale vaše síťová zařízení Wi-Fi budou spolu komunikovat a umožňovat vám sdílení internetového připojení a výměny souborů mezi různými počítači. 
<H4>Jak mohu svou bezdrátovou síť zabezpečit?</H4>
<p>
Bezdrátová bezpečnost je důležitá a všechny Wi-Fi bezdrátové sítě poskytují WEP, základní šifrovací technologii, která předchází odposlouchávání. Ubezpečte se, že je zapnutá. Některé Wi-Fi certifikované access pointy nebo brány také poskytují funkci kontroly přístupu, aby omezili přístup k vaší Wi-Fi síti. 
<H4>Jaký je&#160;dosah bezdrátové sítě?</H4>
<p>
Pásmo se liší ve Wi-Fi síti podle typů Wi-Fi vysílače, které máte, zda ne/používáte speciální antény a zda je vaše síť otevřené prostředí nebo vybudované s množstvím zdí a nábytku. Uspořádání zdí a podlah také může mít zásadní vliv. Wi-Fi je velmi málo výkonný rádiový signál a neprochází kovem, vodou nebo dalším hustými materiály. Wi-Fi alinace neměří ani nesrovnává různé výrobky a jejich rozsah. Ale zjistila, že síť Wi-Fi obecně poskytuje dosah mezi dvaceti a padesáti metry v typické domácnosti nebo kanceláři. V otevřeném prostředí jako je prázdné skladiště nebo venkovní prostor, síť Wi-Fi může poskytnou rozsah až 350 metrů nebo více. Se správnými anténami a optimálním umístěním je možný rozsah až přes kilometr. S technologií Wi-Fi (802.11b nebo 802.11a), se občas přihodí &#8222;postupná degradace&#8220; v pásmu. To znamená, že místo, aby se úplně zastavil, přenosová rychlost dat se jednoduše zpomalí, jak se vzdalujete od access pointu. Například s Wi-Fi technologií 802.11b, ve vzdálenosti 35 metrů od access pointu, bude mít Wi-Fi vysílač ve vašem laptopu okolo 11 Mbps přenosové rychlosti. Jak se vzdalujete, rychlost bude klesat na 5,5 Mbps, potom na 2 Mbps a nakonec na 1 Mbps. Vzhledem k tomu, že mnoho DSL a kabelových připojení k internetu jsou menší než 1 Mbps, tato rychlost připojení je stále velmi dobrá. 
<H4>Bude má mikrovlnka nebo bezdrátový telefon interferovat s mou Wi-Fi sítí?</H4>
<p>
Mikrovlnky a mnoho bezdrátových telefonů operují ve spektru 2,4 Ghz, ve stejném rádiovém rozsahu používaném 802.11b Wi-Fi bezdrátovými sítěmi. To znamená, že mohou zapříčinit interferenci; ale ve většině případů jen zpomalí Wi-Fi spojení a nezastaví přenos nebo neshodí spojení. 
<p>
K redukování interference můžete bezdrátový telefon posunout pryč od počítače vybaveného Wi-Fi nebo od základnové stanice. Interference se přihází hlavně u starých mikrovlnek. Můžete také zkusit změnit kanál, na které vaše Wi-Fi síť operuje. Navíc někteří výrobci vyvinuli a implementovali speciální technologie, které mohou minimalizovat interference od bezšňůrových telefonů a trub. Ověřte u výrobce, zda nemá specifické instrukce pro vaše vybavení. 
<p>
<EM>Poznámka pro Českou republiku:</EM> bezdrátové telefony operující v pásmu 2,4 GHz se v ČR běžně neprodávají &#8211; u nás jsou běžnější telefony DECT pracující v pásmu 1,9 GHz a ty s Wi-Fi nekolidují. </p>
