---
ID: 1003
title: 'CDMA sága v&nbsp;technoreflexi'
author: Patrick Zandl
post_excerpt: ""
layout: post
oldlink: >
  https://www.marigold.cz/item/cdma-saga-v-technoreflexi
published: true
post_date: 2004-04-27 07:10:00
---
<p>
Také Unstrug <A href="http://semania.odblokovani.biz/index.php?option=content&amp;task=view&amp;id=72&amp;Itemid=2" target=_blank>vydal článek </A>o CDMA sáze Eurotelu (samozřejmě anglicky), Unstrug situaci kolem CDMA450 sleduje a bedlivě reportuje. Pročpak to? Protože s CDMA450 se "do ráje vkrádá kacířství". Že si pár bláznů a pošahanců z Běloruska nebo Moldávie nějaký podobný systém pořídí, to by se ještě dalo tolerovat, od pohrobků CCCP&#160;&#160;jsou západoevropské firmy zvyklé na ledasco. Jenže Eurotel byl až doposud braný jako pravověrná firma. Léta kupoval od firmy Nokia cokoliv co prodávala a byl vždy první hotov vyzkoušet nový objev. Jenže jednou zjistil, že má volné 450 MHz pásmo a tehdy to začalo být nahnuté. Eurotel poslal na Nokiu uctivý dotaz, co že v pásmu 450 Nokia dodává. Nokia odpověděla, že ničeho. Eurotel se pro jistotu přeptal, zda by nešlo přeladit Tetru do jeho pásma a Nokia odvětila, že do toho se jí tedy <EM>faaaakt</EM> nechce. Někdo v Eurotelu pak sedl k internetu, zadal do Google klíčové slovo <EM>450 MHz</EM> a zjistil, že na světě už dávno není jen Nokia a že už nejsou jen evropské megasystémy jako TETRA, GSM a UMTS. A tak si koupil CDMA2000 EV-DO v pásmu 450 MHz, protože Nortel neměl žádné hemzy, že nic takového se mu dělat nechce, naopak se tlačil přede dveřmi s dalšími zájemci o to, technologii Eurotelu prodat. A tak do evropského uniformního ráje vstoupilo kacířství. </p>

<p>
Pravda, nějaké americké technologie jsme tu již měli - v sousedním Polsku už si nějaký pomýlenec CDMA pro WLL koupil, dokonce i u nás si Aliatel pro své WLL koupil CDMA technologii, jenže to bylo v době, kdy UMTS mělo daleko do realizace. Ale už například taková německá <A href="http://www.airdata.ag/" target=_blank>AirData</A> používá WCDMA řešení pro rychlou datovou síť. Evropa si na své GSM/UMTS hegemonii zakládá. Kdysi jsem to považoval za výhodu, ale v poslední době se mi nějak zdá, že zpoždění Evropy v 3G je hmatatelné a neoddiskutovatelné.</p>

<p>
Bylo by zajímavé sledovat, co by se stalo, kdyby Eurotel lakonicky požádal dodavatele o nabídku CDMA2000 pro své 3G pásmo. &#160;Podle nových pravidel platných v EU by mu nesmělo být bráněno, jinak by začala prskat WTO <EM>(jistě na přímý telefonát Qualcommu)</EM> a šeredně by to EU zavařila. Bohužel se to nestane - CDMA2000 se těžko integruje se stávající GSM sítí a smysl má spíš pro operátory, kteří by začali s výstavbou CDMA sítě na zelené louce, majitelům stávajících licencí by zadělalo na problémy. A tak tahle myšlenka zůstane asi jen mým snem :)</p>

<p>
Chtěl jsem napsat něco povzbudivého o UMTS, ale nějak nevím, co. Akorát koukám na zprávu o problémech&#160;Vodafone s rychlostmi 384 Kb/s v UMTS síti... no, máme se na co těšit :)&#160;</p>
