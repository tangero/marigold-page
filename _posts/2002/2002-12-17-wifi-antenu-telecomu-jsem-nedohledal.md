---
ID: 18
author: Patrick Zandl
layout: post
oldlink: 'https://www.marigold.cz/item/wifi-antenu-telecomu-jsem-nedohledal

  '
post_date: 2002-12-17 21:56:00
post_excerpt: ''
published: true
summary_points:
- WiFi Telecom v Praze nemá venkovní antény na Telepointech Jindřišská a Politických
  vězňů.
- Telecom plánuje WiFi hotspoty v lukrativních lokalitách jako hotely a letiště.
- Pilotní projekt WiFi v Telepointech testoval rychlost objednávek a nasazení techniků.
- Test pokrytí na Technetu ukazuje dosah WiFi Telecomu cca 10 metrů.
title: WiFi Anténu Telecomu jsem nedohledal
---

<p>
Tak jsem přeci jen <STRONG>vyrazil do terénu obhlédnout WiFi Telecomu</STRONG>. V Praze svinsku chumelilo, nachumelilo mi do notebooku a očekávám, že boss mi nachumelí na kebuli, jestli se ten notebook do rána neprobere. V Praze byla celé odpoledne tma jak hádejte kde, tak jsem se alespoň utěšoval že vyzkouším infrafocení na mém superdigitálním extrafoťáku. Výsledek nulový - pendloval jsem kolem dvou pražských Telepointů, až mne málem sebrala ochranka. Z deprese jsem málem na WiFi anténu pasoval čidlo u kamery. Nakonec jsem ale na venkovní fasádě WiFi anténu nenašel. Tomu říkám deklas - ani Jindřišská ani Politických věznů nemá signál, spot tam neběží. Nakonec jsem došel k tomu, že&#160;APčka asi mají v interiéru, nebo opravdu moc mazaně maskované a potvrdil mi to i dnešní test pokrytí který <A href="http://www.technet.cz/hw/hw_sit/wifitelecom_test021217.html" target=_blank>vyšel na Technetu</A>, doporučuji přečíst. Podle toho pokrytí, které anténa generovala (cca 10 metrů v každém směru ulice) to ale vážně vypadá na vestavěnou anténu v APčku. No, jestli jste byl někdo úspěšnější, pište mi na <A href="mailto:marigold@marigold.cz">marigold@marigold.cz</A> - vy ostatní se alespoň netlemte nahlas. </p>

<p>
Navíc jsem <A href="http://www.lupa.cz/nazory.php3?c_id=2631&amp;showall=" target=_blank>v diskusi na Lupě dotazoval Vladana Crhu</A>, <STRONG>co s WiFi Telecom zamýšlí</STRONG>. Crha (to je tiskový mluvka Telecomu, asi jediný pressmluvkin, kterého vídám přispívat do diskusí) potvrdil moji domněnku, že Telecom hodlá vytáhnout do boje o lukrativní lokality jako hotely, letiště atd - několik desítek dalších hotspotů se má spouštět údajně během měsíce. </p>

<p>
A protože mi nebylo jasné, co má za smysl pilot v prodejnách Telepointu, kde ani není pořádně vytažená anténa na fasádu, prozdaril mi to kámoš z Telecomu: smyslem bylo zjistit, jak rychle je Telecom schopný protlačit přes SAP objednávky na APčka a vykopat techniky, aby šli stavět bezdrátovou síť o které v životě neslyšeli. Nu, snad to alespoň splnilo účel. Přeji dobrou noc, jdu spát - ráno moudřejší večera. </p>