---
ID: 22
title: 'Valná hromada Českého Telecomu rozhodne o&nbsp;kurzu?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/valna-hromada-ceskeho-telecomu-rozhodne-o-kurzu
published: true
post_date: 2002-12-20 07:00:00
---
<p>
Jaký kurz nabere Český Telecom, o tom&#160;z části rozhodne valná hromada. Ta začíná v devět hodin. Abych byl přesnější, ona ani tak nerozhodne, jako spíše bude odrazem tohoto rozhodnutí, které jistě již majoritní akcionáři učinili před tím a nyní jej jen právně a jasně vyjádří. Marigold na valné hromadě nebude, má nějakou práci, ale bude tam mít svého pověřeného zástupce a bude samozřejmě komentovat. Marigold je totiž akcionář telecomu, bohužel jen hodně minoritní :)</p>

<p>
Mimochodem začíná to vypadat zajímavě, zdá se že do Telecomu se definitivně nedostanou staré a profláknuté struktury. Po docela zánovním a protřelém, nicméně nikoliv prohnilém O. Felixovi putují do představenstva i další lidé se zkušenostmi v managementu západních společností. Podle některých zpráv by měl do představenstva putovat například Adam Blecha, poradce Europe 1 pro Českou republiku a předseda dozorčí rady Frekvence 1 - tedy zkušený člověk, kterého najdeme podepsáneho v několika dalších firmách. Pro lidi z internetu bude jistě zajímavé, že byl členem dozorčí rady Mobil Media a.s. - to jsou ti co dělají Technet nebo Mobil.cz. No, třeba tam fakt takový člověk může přinést průvan nových technologií. </p>
