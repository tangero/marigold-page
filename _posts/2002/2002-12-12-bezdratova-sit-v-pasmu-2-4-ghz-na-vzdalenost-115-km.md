---
ID: 12
title: 'Bezdrátová síť v&nbsp;pásmu 2,4 GHz na vzdálenost 115 km'
author: Patrick Zandl
post_excerpt: ""
layout: post
oldlink: >
  https://www.marigold.cz/item/bezdratova-sit-v-pasmu-2-4-ghz-na-vzdalenost-115-km
published: true
post_date: 2002-12-12 12:00:00
---
V ComputerWorldu jsem <A href="http://www.cw.cz/cw.nsf/page/E16C716E020A6B94C1256C870047BD7B" target=_blank>narazil na zajímavý článeček</A> věnovaný skutečnosti, že výzkumníci v USA <STRONG>připojili bezdrátovou sítí v pásmu 2,4 GHz seismologickou stanici na ostrově na vzdálenost 115 km</STRONG>. Použili k tomu standardní technologie a metrové směrové síto jako anténu - a všechno jim to šlape na rychlosti 300 kbps. Tomu říkám solidní výkon! Snažil jsem se najít, zda to běží na WiFi nebo jiné 2,4 GHz technologii, ale žádné detaily jsem nenašel - jen server/router na tom ostrově jsem si všiml, že mají od Sunu.Pár foteček a informací najdete přímo <A href="http://hpwren.ucsd.edu/news/021101.html" target=_blank>na jejich webu</A>. Než se začnete žhavit, kolik kilometrů vám také WiFi dostřelí, tak bych vás chtěl varovat - oni používali pásmo v oblasti, kde nebylo absolutně žádné rušení a řekl bych, že velmi výjimečné podmínky. Prostě přenášet signály přes moře a přes Prahu je dost podstatný rozdíl...