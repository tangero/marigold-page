---
ID: 20
author: Patrick Zandl
layout: post
oldlink: 'https://www.marigold.cz/item/zkusenosti-s-kartou-trendware-a-antena-z-plechovky

  '
post_date: 2002-12-18 20:57:00
post_excerpt: ''
published: true
summary_points:
- Trendware TEW-303PI karta má negativní recenzi na Chvalšiny.Net.
- Chvalšiny.Net je komunitní síť bez uvedené adresy.
- Slovenské stránky se věnují WiFi anténám z plechovek (canténám).
- Canténu návody nabízí Rob Flickenger a Turnpoint.net.
title: Zkušenosti s&nbsp;kartou Trendware a&nbsp;anténa z&nbsp;plechovky
---

<p>
Jeden náš čtenář nám poslal odkaz na svoji recenzi Trendware karty <A href="http://www.trendware.com/products/TEW-303PI.htm"><STRONG>TEW-303PI</STRONG></A>, fakt je, že si ji moc nepochvaluje, takže pokud o této jinak parametry i cenou zajímavé kartě přemýšlíte, přečtěti si nejdříve recenzi na <A href="http://milanc.host.sk/wireless/#hardware" target=_blank>Chvalšiny.Net</A>. Mimochodem tato sajta představuje zajímavé stránky komunitní sítě - jen je škoda, že v podstatě netuším, kde by ta síť mohla být, protože žádná adresa tam nikde není a jen podle jména sajtu bych soudil, že ta síť bude ve Chvalšinách. Takže vyzývám - pokud někde píšete o své WiFi síti, pište tam i nějakou adresu!</p>

<p>
Další čtenář mne upozornil na slovenské stránky věnované <STRONG>WiFi anténám z plechovek, takzvaným canténám.</STRONG> Už jsem se bál, že o nich budu muset psát rychle sám, protože žádný český materiál jsem nenašel, ale slovenština je mnohým z nás srozumitelná, hej, tož <A href="http://www.maco.sk/wireless/cantenna.html" target=_blank>tuná máte link</A>. Je to tak, funguje to - ostatně anténou může být vlastně cokoliv, jde jen o to, jak dobrou. Původní anglický návod je <A href="http://www.oreillynet.com/cs/weblog/view/wlg/448" target=_blank>tady od Roba Flickengera</A>&#160;nebo <A href="http://www.turnpoint.net/wireless/cantennahowto.html" target=_blank>zde opravdu obsáhlý materiál </A>o anténách z plechovek. Výborným nápadem jsou tyto <A href="http://www.cantenna.com/" target=_blank>"komerční" canteny</A> - mají prima design a vypadají opravdu dobře, přitom stojí 20 dolarů...</p>