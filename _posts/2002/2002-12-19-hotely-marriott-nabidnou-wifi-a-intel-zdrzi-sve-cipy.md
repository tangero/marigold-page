---
ID: 21
author: Patrick Zandl
layout: post
oldlink: 'https://www.marigold.cz/item/hotely-marriott-nabidnou-wifi-a-intel-zdrzi-sve-cipy

  '
post_date: 2002-12-19 11:25:00
post_excerpt: ''
published: true
summary_points:
- Marriott zavede WiFi/WiFi5 ve všech hotelech do jara 2003, zajišťuje STSN.
- Intel odložil čipovou sadu Calexio s WiFi/WiFi5 pro notebooky.
- Intel bude mít WiFi5 až v polovině roku 2003, konkurence se raduje.
- Pražský Marriott potvrzuje trend WiFi pro business klientelu.
title: Hotely Marriott nabídnou WiFi a Intel zdrží své čipy
---

<p>
<STRONG>Hotely Marriott</STRONG> budou nabízet vysokorychlostní připojení do internetu skrze WiFi. Všechny hotely by měly být pokryté signálem sítě WiFi a později také WiFi5 do jara roku 2003 a pokrytí bude samozřejmě zajišťovat STSN, kde má Marriott podíl společně s fondy patřícimi Intelu. U nás je Marriott v Praze a pro nás je to jen potvrzení trendu vykrývat signálem komerčních sítí především business klientelu. Více k tomu <A href="http://news.com.com/2100-1033-978411.html" target=_blank>na News.com</A></p>

<p>
S Intelem souvisí druhá zahraniční zpráva. <STRONG>Intel odložil představení své čipové sady</STRONG> Calexio určené pro notebooky a <STRONG>nabízející WiFi/WiFi5</STRONG> síť. Intel tuto čipovou sadu původně chtěl nabízet zároveň s novým procesorem pro notebooky zvaným Banias. Výrobci by tak mohli snáze zahájit produkci "notebooků nové generace" nabízející jak nový procesor, tak integrované WiFi/WiFi5 od Intelu. Intel ale zatím bude mít jen čip pro klasické 802.11b, tedy WiFi, až v polovině roku 2003 se přidá i podpora WiFi5 (802.11a). Nu, co se dá dělat, konkurenci to jistě potěší...více <A href="http://news.com.com/2100-1001-978059.html?tag=rn" target=_blank>k tomu na News.com</A>.</p>