---
ID: 1059
author: Patrick Zandl
layout: post
oldlink: 'https://www.marigold.cz/item/komercni-wifi-site-v-ceske-republice

  '
post_date: 2002-12-13 10:00:00
post_excerpt: ''
published: true
summary_points:
- WIA od VancoNetu pokrývá Václavské náměstí, Štěpánskou a Vodičkovu ulici v Praze.
- Eurotel WiFiJet se zaměřuje na hotely a business klienty, účtování je časové.
- GTS Wireless Internet funguje pouze na hotelu Holiday Inn na Pankráci.
- Komerční WiFi sítě se soustředí na lukrativní lokality, jako hotely a kongresové
  prostory.
title: "Komerční WiFi sítě v České republice"
---

V republice máme zatím tři klasické komerční WiFi sítě, ke kterým se můžete připojit, pokud náhodou jste v oblasti jejich pokrytí. Jak to s nimi vypadá do budoucna, kde se staví a co se děje?<!--more--><p>
Rozhodl jsem se napsát pár slov k dění v komerčních WiFi sítích u nás, později se k tomu přidá článek o sítích nekomerčních. Důvod? Hodně lidí o tom nic moc neví, má přehnané představy na jednu i druhou stranu&#8230; </p>

<H4>WIA od VancoNetu </H4>
<p>
Síť WIA pražské firmy VancoNet byla široce popularizována jako první komerční WiFi síť u nás. Jenže pak přišly povodně a po pravdě řečeno se u VanocNetu byla přeptat jedna velká telekomunikační firma, jestli by si tu síť mohla koupit jako řešení. A tak VancoNet místo aby stavěl WiFi flikoval díry způsobené povodněmi a předělával zúčtovací systém. Nakonec místo září odstartovala síť WIA koncem listopadu 2002 s velmi mizerným pokrytím &#8211; pokryté je Václavské náměstí, Štěpánská a Vodičkova ulice v Praze. Příští týden možná odstartuje Jiráskovo náměstí a náměstí Palackého. Z kraje příštího roku se má dočkat pokrytí také sídliště Bráník &#8211; tam VancoNet chce zaútočit na koncové klienty, kterým leze krkem dialup připojení přes modem. A takových na Bráníku najdou docela hodně. WIA má svoji nevýhodu &#8211; platí se za objem přenesených dat, ale cena je docela směšná 1 Kč za 1 MB dat &#8211; když si pořídíte počítanou pevnou linku, pohybujete se kolem 2,50 &#8211; 3,50 Kč za MB dat a to ještě platíte mastný paušál. Zatím méně jak 200 klientů, což při tom pokrytí není špatný výsledek &#8211; jenže každý klient také dostane 100 MB dat zdarma, takže kolik z nich je opravdu placených a platících, těžko říci&#8230; 
<p>
Další informace najdete <A href="http://www.technet.cz/novinky/internetnews/wia021126.html" target=_blank>zde v článku na Technetu</A>.
<H4>WiFiJet Eurotelu</H4>
<p>
Eurotelecí WiFi síť se zatím zaměřuje na hotely, kde má Eurotel své BTSky, takže připojení na datovou síť se sveze s tím. Jenže už se hovoří o tom, že Eurotel jedná s letištěm v Praze, takže se možná dočkáme i WiFi na letišti, ostatně Eurotel rád směřuje směrem k business zákazníkům a údajně se přemýšlelo i o tom, že by firemní zákazníci měli WiFi na letišti zdarma. Není to zlý tah &#8211; Eurotel to odliší od konkurence a na letišti se stejně připojíte jen na pár minut, maximálně desítek minut, než vám letí samaljot. 
<p>
Eurotel má zatím s WiFi ambice spíše business charakteru &#8211; zatím rozhodně nebude dělat pokrytí sídlišť jako WIA, ale spíše se zaměří na prostory, kde se shromažďují business klienti a kde se také nejvíce točí penízky. 
<p>
Účtování má Eurotel zatím dost debilně udělané &#8211; počítá se vám čas a platíte i za čas, kdy nejste připojeni. Platí se Go kupony &#8211; fajn je to snad jen pro hotelové hosty, připojení je drahé. Ale počítá se s tím, že pro tarifní zákazníky bude možnost připlácet si za dobu strávenou v síti (s megabyty to zatím není moc růžové) k jejich telefonnímu účtu. Nu, uvidíme. 
<p>
Podrobnosti o Eurotel WiFiJet najdete <A href="http://www.mobil.cz/mobilni_komunikace/operatori/sluzby/sluzby_eurotel/etwifijet021120.html" target=_blank>zde ve článku na Mobil.cz</A>. Doménu Wifijet.cz Eurotel stále nezprovoznil...
<H4>GTS Wireless Internet</H4>
<p>
Nejmladší zástupce komerčního internetu funguje zatím pouze na hotelu Holiday Inn na Pankráci. Kolik celá služba stojí, není vůbec známo, GTS patří mezi ty ISP (osobně jim říkám prasata), kteří nepublikují svoje ceny a tak ani cena za WiFi připojení není známa. 
<H4>Co s komerčním WiFi?</H4>
<p>
Jen rychlá vsuvka k tomu, jak to s komerčním WiFi vypadá. Komerční sítě se zatím zaměřují na souboj o lukrativní pozice, jako jsou hotely a kongresové prostory. Největší boj tu svede GTS, které hodně hotelů napojuje na telefonní síť a internet s Eurotelem, který skoro všude má své BTSky. Nicméně i WIA se vrhla do boje a snaží se zabodovat &#8211; však jde také o nejlukrativnější část trhu. 
<p>
Ostatní lokality mají smůlu odhadem do léta příštího roku &#8211; je nepravděpodobné, že před tímto termínem by se výstavba komerčních WiFi sítí směřovala v Praze jinam, než na výše uvedené lukrativní lokality. Výjimkou je již uvedený Bráník.
<p>
To ale není konec nadějím &#8211; existují i nekomerční sítě (no, zatím je jich málo) a také si povíme něco o tom, jak vytvářet komunitní WiFi sítě. A také se zkusíme pustit do debaty o výhodách a nevýhodách komerčních a komunitních WiFi sítí - tento článek berte jako rychlé představení toho, co je na komerčním WiFi trhu&#8230; </p>