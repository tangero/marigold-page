---
ID: 4
author: Patrick Zandl
layout: post
oldlink: 'https://www.marigold.cz/item/at-t-intel-and-ibm-zakladaji-cometa-networks

  '
post_date: 2002-12-05 19:46:00
post_excerpt: ''
published: true
summary_points:
- Cometa Networks založena AT&T, Intel a IBM pro celonárodní WiFi pokrytí USA.
- WiFi síť Comety má v roce 2003 pokrýt 50 největších měst USA.
- Zákazníci Comety používají hesla od svého ISP, bez složitého nastavování.
- Síť Comety je určena i pro ostatní operátory, sdílení infrastruktury.
title: AT&T, Intel and IBM zakládají Cometa Networks
---

Trojice ctihodných amerických firem se přidala k WiFi horečce. AT&amp;T, Intel a IBM společně zakládají firmu Cometa Networks, která si dala za cíl vybudovat celonárodní pokrytí USA WiFi sítí. Peníze do projektu vkládají společnosti 3i a Apax Partners. Během roku 2003 by měla <STRONG>WiFi síť Comety pokrýt 50 největších měst v USA</STRONG>, počítá se s pokrýváním letišť, regionálních řetězců, škol a kancelářských budov. Důležité je, že zákazníci by používali hesla, která mají od svého ISP, takže by vlastně ani žádné nastavení nemuseli moc měnit. Co je na tom podstatné? Celá síť má vlastně být vystavěna i pro ostatní operátory, aby si nemuseli stavět vlastní WiFi sítě - stačí jim podepsat smlouvu. Vzhledem k tomu, že i v USA houstne pásmo 2,4GHz dosti rychle, je to vlastně rozumný přístup. Proč stavět několik sítí, když se (minimálně vzhledem k počtu klientů) vyplatí mít jednu a tu sdílet. Ostatně, vždy zbude dost nezávislých sítí, že... Otázka je, zda to není recept i pro Českou republiku. I tady začíná pásmo houstnout až příliš. <BR>Více informací blabla stylu na webu <A href="http://www.cometanetworks.com/" target=_blank>Cometa Networks</A>.