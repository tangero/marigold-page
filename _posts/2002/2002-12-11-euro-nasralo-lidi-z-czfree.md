---
ID: 11
author: Patrick Zandl
layout: post
oldlink: 'https://www.marigold.cz/item/euro-nasralo-lidi-z-czfree

  '
post_date: 2002-12-11 21:26:00
post_excerpt: ''
published: true
summary_points:
- Euro článek mylně spojil CzFree s warchalkingem, což vyvolalo reakci.
- Autor článku Euro opakovaně zaměňuje komunitní WiFi sítě a warchalkery.
- Euro se k chybě v článku explicitně nevyjádřilo, pouze ji zamaskovalo.
- Diskusní fórum CzFree Net obsahovalo přitroublé komentáře o článku Euro.
title: Euro nasralo lidi z&nbsp;CzFree&#8230;
---

Kdybych řekl, že Euro zdvihl lidem kolem CzFree mandle, bylo by to asi spisovné, ale málo výstižné. Článek Marka Rudolfa v Euru přitom o CzFree obsahoval jen několik málo řádek. Zato tak dokonale zmatených, že to nešlo přehlédnout. 
<p>
Inkriminovaná pasáž článku <A href="http://online.euro.cz/id/ncxm77ltwz/detail.jsp?id=47624" target=_blank>Eterický web</A> zněla:<EM> &#8222;Nebyli bychom Čechy, kdyby se už v Praze, Brně, Olomouci a Plzni nehoufovaly skupiny amatérských průzkumníků, kteří se snaží buď loupit signál TransgasNetu, VŠCHT a jiných institucí, nebo amatérsky tvořit vlastní bezdrátové minisítě. Založily si webovou stránku (www.czfree.cz), kde se dělí o výsledky svých pátrání po vysílačích a do budoucna jistě připraví i partizánskou mapu možností bezplatného připojení.&#8220;</EM> 
<p>
Nelze se ubránit dojmu, že autor se spravedlivě rozhořčil, jenže si spletl webové sajty &#8211; to, co <STRONG>autor kritizuje, se běžně shrnuje pod pojmem warchalkeři</STRONG>, lovci signálu, nikoliv pod aktivitou CzFree Netu, stavitelů &#8222;multimediální nekomerční sítě&#8220;. Nedalo mi to, abych autorovi článku nenapsal. Odpovídal stručně, evidentně neměl moc náladu se o tom bavit, emailů podobného ražení mu jistě chodilo hodně a nepochybuji o tom, že šéfredaktor Ištván již Rudolfovu hlavu důstojně umyl a šamponoval. Zasloužila si to. 
<p>
Jsem zvědav, <STRONG>jak se Euro k celé věci postaví</STRONG>. Že ujelo, to se holt stane. Stane se to i nejlepším a nakonec i MF DNES tu a tam dává &#8222;tiskové opravy&#8220;, jenže DNESáci&#160;chybu alespoň přiznají a to Euro zatím moc neudělalo.&#160;Pro Euro je blbé to, že pár jeho čtenářů je v obraze a mnoho jich zná lidi, kteří v obraze jsou a od nich se to dozví. Ne nadarmo si mi jeden boss větší firmy v úterý posteskl při debatě nad jedním euročlánkem, že neví, jestli to není zase &#8222;nějaká czfreenetina&#8220;. Euro to zatím zamaskovalo <A href="http://online.euro.cz/id/iuflgfiovc/detail.jsp?id=48061" target=_blank>dalším článkem stejného autora </A>věnovaného komunitním sítím WiFi. Odstaveček přímo hlásá <EM>&#8222;Svobodná síť je vlastněna a stavěna svými uživateli, kteří nemají zájem na komerci. Přesněji řečeno, není to nyní aktuální téma. Podle přesvědčení evropské WiFi komunity je vše legální, protože připojení využívá svobodné elektromagnetické vlnění. Rovněž článek uveřejněný v týdeníku EURO (48/2002), kde zmínka o loupení signálu vyvolala negativní ohlas, tento postoj podporuje.&#8220;</EM> 
<p>
A jsme zase u toho. Pan Rudolf Marek si ve článku opět <STRONG>plete WiFi komunitní sítě a warchalkery</STRONG>, lidi, kteří mapují WiFi sítě a symboly na zdech a chodnících informují ostatní, kde se lze do jaké WiFi sítě připojit. Jistě by to mohla být zajímavá inspirace pro CzFree, jak řešit potřebu levného pásma &#8211; ale fakt si nemyslím, že se CzFree hodlá touhle přesdržkovou cestou vydat. 
<p>
Abych nemyl hlavu jen lidem v Euru. Dost <STRONG>přitroublé komentáře</STRONG> také <A href="http://www.czfree.net/forum/showthread.php?threadid=1497" target=_blank>najdete na diskusním fóru CzFree Net</A> - myslet si o podobném článku, že je "nepokryte pruhledne zaplaceny dvema mobilnimi operatory" není zrovna známka bystrosti a znalosti poměrů...</p>