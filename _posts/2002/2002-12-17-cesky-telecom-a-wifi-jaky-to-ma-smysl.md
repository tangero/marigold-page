---
ID: 17
author: Patrick Zandl
layout: post
oldlink: 'https://www.marigold.cz/item/cesky-telecom-a-wifi-jaky-to-ma-smysl

  '
post_date: 2002-12-17 07:35:00
post_excerpt: ''
published: true
summary_points:
- Telecom WiFi recenze článků odhalily různé nedostatky v informacích a testování.
- Telecom by mohl využít telefonní budky pro efektivní hotspoty WiFi sítě.
- Telecom strategie ohledně WiFi a ADSL je nejasná a těžko pochopitelná.
- Rychlost akce Telecom WiFi naznačuje spěch a potenciální nedodělky.
title: "Český Telecom a WiFi, jaký to má smysl?"
---

<p>
O Telecomáckém WiFi jsme psali včera a já jsem slíbil, že ho stihnu otestovat. Nestihl, byla jiná práce, ale nebojte, dneska na to vlítnu a jen doufám, že mi nezamrzne noteobook. Zatím jsme si přečetl to, co o tom psali na Živě a na Technetu. Tomáš Holčík si asi ani nestihl nastudovat podstatu WiFi, podle čehož <A href="http://www.zive.cz/h/Uzivatel/Ar.asp?ARI=108731&amp;CAI=2114" target=_blank>článek vypadá</A>, jediné co je na něm přínosné je "mapička", kam až sahá signál. Alespoň zjistil, že se stahuje rychlostí 26,8 Kbps. <A href="http://www.technet.cz/hw/hw_sit/CTCWifi021217.html" target=_blank>Roman Všetečka z Technetu</A> nemá mapku a neměřil ani rychlost, zato politicky spekuluje o tom, k čemu to bude a začínajícím přeci jen článek nějaké pozadí přinese. Další článek <A href="http://www.lupa.cz/clanek.php3?show=2631" target=_blank>od Jiřího Peterky je na Lupě</A>, z části se věnuje tomu, že Telecom nepublikoval nabídku ADSL pro velkodistributory, z části WiFi, ale jen málo. ČIA zapoměla zase ve své zprávě uvést mezi komerční sítě VancoNet a jeho WIA, ačkoliv je podstatně větší, než třeba jediný spot GTSka. Inu, píár...</p>

<p>
Jenže správná je otázka, <STRONG>proč to Telecom dělá?</STRONG> Naskakuje do rozjetého rychlíku s obavou, aby mu někde v zatáčce nezmizel? Copak se nechystá spustit ADSL? Počítá s tím, že ADSL a WiFi bude komplementární? Proč pořádně nešlápne do ADSL a nevydusí komerční WiFi sítě suplující pokrytí? Zaslechl jsem, že moje myšlenka, kterou jsem původně jen tak vypustil do vzduchu, totiž postavit hotspoty na telefonních budkách, není zcela mimo a dokonce si někdo stěžoval, kdo že mi to vykecal. Pravda je smutná - nikdo, ani jsem svoji myšlenku původně nebral vážně. Ale opravdu, Telecom má infrastrukturu budek, kterou může využít a může pomocí ní jednoduše vybudovat efektivní hotspoty v atraktivních lokalitách. Alespoň ty budky využije. Taková WiFi síť by opravdu mohla být zajímavým doplňkem jeho portfolia. Inu, dějí se věci a někdy je docela těžké pochopit, kam tím management Telecomu směřuje. V každém případě to zatím vypadá na hodně rychlou akci, soudě dle pokrytí - v Telepointech ani nejsou kloudně udělané antény a podle toho pokrytí bych se ani nedivil, kdyby Telecom antény nedal na fasádu, ale hodil do krámu. Uvidím, jdu to dneska očíhnout, lágrmistr mne stejně posílá do Českého Telecomu, tak se tam alespoň poptám na poslední drby&#160; a přinesu vám je...</p>