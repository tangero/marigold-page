---
ID: 9
author: Patrick Zandl
layout: post
oldlink: 'https://www.marigold.cz/item/wifi-v-cr-czfree-net-adsl-a-cesky-telecom

  '
post_date: 2002-12-10 11:57:00
post_excerpt: ''
published: true
summary_points:
- CZFree.Net je experimentální platforma s užitkem pro technicky erudované jedince
  v lokalitách.
- Vysoká pořizovací cena a nejistá budoucnost CZFree.Net brání masovému rozšíření.
- Nástup ADSL a sdílení internetu přes WiFi routery představují konkurenci pro CZFree.Net.
- CZFree.Net je edukační kurz pro technicky zdatné, nikoliv řešení pro běžné uživatele.
title: WiFi v ČR, CzFree.Net, ADSL a Český Telecom
---

<p>
Lupa v dnešním článku <A href="http://www.lupa.cz/clanek.php3?show=2622" target=_blank>CZFree.Net roste a sílí</A> hezky rekapituluje fungování komunitních sítí WiFi u nás. Marigold doporučuje ke čtení. Do závěrů se Lupa moc nepouští a dobře dělá. CZFree.Net v současné době není koherentní síť, ale spíše myšlenková a hlavně experimentální platforma, která zatím (a dlouho tomu tak bude) přináší praktický užitek pouze technicky erudovaným jedincům navíc ve vhodné lokalitě. Nadšení, že se lidé budou houfně připojovat přes CZFree.Net Marigold sdílet nemůže - zatím se horko těžko spolu propojují jednotlivé body, natož aby bylo možno k bodům plošně připojovat i normální lidi. Problémy: vysoká pořizovací cena, ne zcela jistá budoucnost (co když se odstěhuje majitel hotspotu, na který jste připojeni). V oblastech kde je UPC, je WiFi hodně používáno pro sdílení UPC (v rozporu se smlouvou, ale squadra páně&#160;BArtoně drží jazyk za zuby, mnoho klientů ani tu tisícovku neunese) - a běžní lidé tam do CZFree za stávajících nákladů a náročnosti nepůjdou. </p>

<p>
Další problém pro CZFree přijde s <STRONG>nástupem ADSL</STRONG>. Český Telecom poté, co vykopl na dlažbu Přemka Klímu, ztratil poslední překážku pro jednání s ČTÚ, kde měli Přemka stejně v oblibě, jako Marigold jeho jmenovce Podlahu a tak to vypadá na únor hodně nadějně a mohli bychom se nadít i <STRONG>nelimitované ADSL linky za cenu cca. 2000 Kč</STRONG>. Telecomu dochází, že UPC mu bere značnou část trhu svojí nelimitovanou nabídkou kabelového internetu a tak mu půjde po krku s podobně strukturovanou nabídkou. I to je další impuls pro komunitní sítě - složit se v ulici na jedno ADSL bez limitu a hodit k tomu jeden WiFi router, je trivialitka. Rozhodně větší než&#160;CZFree. A teď si ještě představte, že by někdo v Telecomu přišel na myšlenku, že když už mají ADSL linky a telefonní budky, že by se <STRONG>na ty telefonní budky daly dát WiFi hotspoty</STRONG>... to by byl frkot...</p>

<p>
Tím Marigold netvrdí, že CZFree je špatná myšlenka - to rozhodně ne. Jenže zatím to je stále hračka pro technicky zdatnější a pro normální lidi kteří chtějí pouze "konzumovat internet" to není. A otázka je, zda někdy bude. Zato je to príma edukační kurz pro lidi, kteří mají k technice blízko. </p>