---
ID: 2372
author: Patrick Zandl
categories:
- eKnihy
layout: post
oldlink: 'https://www.marigold.cz/item/pokus-zvany-koncernova-petiletka

  '
post_date: 2011-01-28 22:16:16
post_excerpt: ''
published: true
summary_points:
- Elektronické knihy budou zkoušeny prakticky, včetně vydávání a hodnocení nákladů.
- Kniha "Koncernová pětiletka" se dokončuje, zdržení způsobilo dopsání ztraceného
  konce.
- Cílem je zjistit náklady a práci s vydáním e-knihy bez DRM ochrany.
- Autor chce zjistit prodejnost a míru "rozkrádání" e-knih.
title: Pokus zvaný Koncernová pětiletka
---

<p>Je to socialistický závazek pro letošek. Vyzkoušet elektronické knihy, povrtat se v jejich vydávání, udělat s tím zkušenosti. Přestat teoretizovat, vyzkoušet, spočítat, vyhodnotit. Myšlenková poznámka <a href="/kolik-by-mela-stat-digitalni-knizka-bez-drm-a">stran toho je zde</a>.</p>


!(/assets/obalka-knihy-koncernova-petiletka.png)

<p>Teď se zabývám doděláním té knihy. Bude se jmenovat <strong>Koncernová pětiletka</strong>, někteří už ji možná četli a zásadní zádrhel, proč se vydání zdrželo je, že se ukázalo, že jsem kdysi ve vzteku vyhodil kus konce. Takže to píšu znovu. A taky si hraju s tím, jak to celé udělat, do toho se starám o věci, o které se starat mám a chci. Nu, nejde to tím pádem extra rychle. Ale cíl je na dohled ...</p>

<p>Právě přemýšlím nad tím, jestli součástí knihy udělat i povídání o tom, jak vznikala, proč a co kolem toho všeho bylo. A že toho vůkol bylo dost, se samotným děním okolo jsem si užil vlastně víc, než se samotným výsledkem.</p>

<p>Takže ještě chvíli držte palce.</p>

<p>A princip pokusu v kostce?</p>

<p>Zjistit, co všechno dneska obnáší vydání knihy v elektronické podobě a její distribuce bez opruzoidního DRM. Zjistit, co to všechno stojí, co je s tím za práci, jak to udělat (ono už jen formátování v ePub/Mobi dá něco zkoumání) a pak také, kolik se toho dnes prodá a kolik se toho rozkrade.</p>

<p>Sám jsem na to zvědav. Pokud to bude alespoň trochu rozumná záležitost, nebude to poslední pokus tohoto charakteru v letošním roce.</p>

<p>A jak to všechno začíná? Jak jinak, než prologem:</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Denně si kupujete moje noviny, díváte se na moji televizi, posloucháte moje rádia, večer si sednete k mnou vydávaným časopisům nebo si otevřete knihu z mého nakladatelství.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Když zavolám premiérovi na mobil, přeruší zasedání vlády a dokonce i zubařka na mne má čas ještě tento týden.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Vedu mediální koncern zaměstnávající tolik lidí, že by dali dohromady menší městys.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Kdybych vám řekl, kolik je můj plat, záviděli byste mi.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">A víte co?</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Já udělám něco lepšího.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Řeknu vám, jak žiju.</p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;"> </p>

<p style="font-family: 'lucida grande', tahoma, verdana, arial, sans-serif; font-size: 11px; text-align: left; line-height: 1.5em; margin: 0px;">Abyste mi závidět přestali...</p>