---
ID: 2402
author: Patrick Zandl
categories:
- Energomonitor
layout: post
oldlink: 'https://www.marigold.cz/item/spoustime-energomonitorcz-aneb-setrime-elektrinu-online

  '
post_date: 2011-11-21 13:05:22
post_excerpt: ''
published: true
summary_points:
- Energomonitor.cz monitoruje online spotřebu energie a navrhuje její snížení.
- Krabička u elektroměru sleduje spotřebu a data odesílá do webové aplikace.
- Aplikace zobrazuje spotřebu v grafech, tabulkách a analyzuje odběrové minimum.
- Budoucí verze aplikace bude aktivně radit, jak snížit spotřebu elektřiny.
title: Spouštíme energomonitor.cz aneb šetříme elektřinu online
---

Je to taková libůstka, která začala jako všechny hezké věci začínají. Abych to zkrátil, spouštíme s Pavlem Štorkem <a href="http://www.energomonitor.cz/?utm_source=Marigold&utm_medium=text&utm_campaign=Start">energomonitor.cz</a>, službu na online monitoring spotřeby energie a její brutální šetření. Nebo-li si koupíte krabičku, strčíte ji k elektroměru a na webu sledujete, kolik “pálíte” a po chvíli také, co máte dělat, abyste pálili méně. 

Toť v krátkosti message pro ty, co to nezajímá mnoho a kdo elektřinu šetřit nepotřebují. Pro ty, koho by to zajímat mohlo, to pojednám poněkud šířeji, jak je u mě zvykem :)

<div style="text-align:center;"><a href="http://www.energomonitor.cz/?utm_source=Marigold&utm_medium=text&utm_campaign=Akvarium"><img src="http://www.marigold.cz/wp-content/uploads/snimek-obrazovky-2011-11-21-v120207.png" alt="Snímek obrazovky 2011-11-21 v 12.02.07.png" border="1" width="600" height="285" /></a><br /><em>Energomonitor, akvárium a rybičky: jsme ryba ve vodě, když jde o analýzu spotřeby energií.</em></div>

<a href="http://www.energomonitor.cz/?utm_source=Marigold&utm_medium=text&utm_campaign=Start">Energomonitor.cz</a> vznikl jednoduše. Chtěl jsem si spočítat, zda se mi nevyplatí přejít se spotřebou elektřiny k jinému dodavateli, neřku-li změnit sazbu a tarif. Myslel jsem, že na to bude stačit kalkulačka a pár minutek práce s ceníky a porovnávači sazeb elektřiny, jenže to jsem se hrubě spletl. Pro velmi povšechné srovnání, kdy usoudíte, že ten váš dodavatel je drahý, to stačí, ale na to, abyste spotřebu elektřiny opravdu efektivně snížili, je to na nic. Tedy, pokud se nedonutíte jednou za dva dny opisovat kolečko elektroměru, což se já nedonutím. 

Konzultoval jsem celou věc s Pavlem Štorkem, kterýžto snoubí pro tahání rozumů dva základní předpoklady: 1) studoval fyziku (takže ví, že ampér je něco s elektřinou a ne architekturou) a za 2) má hotel, takže jeho zájem na snížení spotřeby elektřiny je eminentní. Ukázalo se, že věc sice řešil, ale nedořešil zásadně úspěšněji, než já. 

“Bylo by fajn, kdybychom online spotřebu sledovali,” soudil jsem, což Pavel odpálil s tím, že je to nemožné, vyloučené a debilní nápad. Asi za dva dny psal, že mírně googloval, nakupoval po elektroshopech a zbastlil krabičku, která něco takového dokáže. Postupem času a ladění jsme si sflikovali hromadu součástek, které byly schopny zjistit v reálném čase spotřebu elektřiny, odesílat ji na internet, přiřazovat k tomu ceny a porovnávat cenové nabídky. 

Tady malá odbočka. Ve světě existuje celá řada služeb, které se o něco podobného snaží, z nejznámějších můžeme jmenovat Google Powermeter, který ovšem Google v září zařízl. Služby měly z našeho pohledu většinou nějaké ale - například fungovaly jen na externím displeji, data nebylo možno posílat na net. Nebo na netu měly příšernou presentaci, kterou nešlo dále analyzovat, a navíc neuměly řešit vysoký a nízký tarif. Nejčastěji to nefungovalo v Česku a byl s tím všelikerý různý opruz. Ve výjimečném případě to vypadalo parádně, stálo hromadu peněz a bylo to určeno pro fabriky. 

Zpět k nám. Nějakou dobu jsme si spokojeně s Pavlem optimalizovali spotřebu, dali to dále do rodiny, jenže celá věc se poněkud rozkecala, takže za chvíli ten náš bastl chtělo pár dalších lidí. Takže jsme dodělali více krabiček, už bylo potřeba předělat administraci a když už jsme se přehoupli přes desítku instalací, bylo nám stydno presentovat to v tom vzhledu, jaký tam byl. Takže jsme to předělali a při tom jsme si řekli, že energomonitor.cz pustíme ven. Takže se od počátku roku vyšívalo na tom, aby z bastlu byla seriosní krabička a webové rozhraní aby vypadalo jako v civilizované zemi. A zformovali jsme kolem toho malou firmičku.

Výsledek? Výsledek můžete vidět sami. Koupíte si krabičku, kterou vám nejspíše připojíme (jestli nejste elektrikář, asi si ji nebudete chtít připojovat sami, ačkoliv stačí na fáze “cvaknout” kolíčky, v hodinách bývá nepřehledno a ne každému se chce v tom hrabat a bez "padesátky" byste do toho vrtat neměli vůbec). Krabička má dvě části: čtečku, kterou vám namontujeme do “hodin” a pak rádiem připojenou základnovou stanici, kterou si dáte někam tam, kde máte ethernetové připojení do internetu. Základnová stanice má zároveň displej, kde se vám ukazuje okamžitá spotřeba a cena za spotřebu (v eurech, je to paradox, ale udělat si vlastní displej ukazující v Kč, to zatím řešíme, problémem byla cena). A tahle základnovka všechno posílá do webové aplikace, do které se přihlásíte a vidíte spotřebu v kilowatthodinách nebo v penězích. Vše v hezkých grafech a tabulkách, které vám řeknou, kolik je spotřeba trvale zapnutých spotřebičů (tedy odběrové minimum místa), kolik jsou průběžně zapínané spotřebiče. Můžete si hrát, analyzovat, studovat. A dopředu vidíte, kolik “pálíte”.

<div style="text-align:center;"><img src="http://www.marigold.cz/wp-content/uploads/snimek-obrazovky-2011-11-21-v111342.png" alt="Snímek obrazovky 2011-11-21 v 11.13.42.png" border="0" width="600" height="328" /><br /><em>Stručná verze tabulky se spotřebou v korunách, projekcí na rok a graf: povšimněte si rozdělení na vysokou a nízkou sazbu (tmavší a světlejší barva) a na trvalou spotřebu (zelená) a nárazovou, okamžitou spotřebu (růžová)</em></div>

Další etapa přijde za několik měsíců, kdy aplikace nasbírá dostatek informací o vaší spotřebě, tedy především spotřební křivku a začne vám aktivně radit, co byste měli dělat pro její snížení. Noční proud, výměna světel, přepojení mrazáku. 

Pokud vás to dále zajímá, doporučím k přečtení naši sekci věnovanou tomu, jak vám <a href="http://www.energomonitor.cz/cim-se-setri/?utm_source=Marigold&utm_medium=text&utm_campaign=KolikUsetrit">energomonitor.cz pomůže uspořit elektřinu</a> a kolik - je to sekce pro otrlé povahy držgrešlového typu případně pro hračičky. No a vy ostatní se můžete <a href="http://www.energomonitor.cz/demo/?utm_source=Marigold&utm_medium=text&utm_campaign=Demo">podívat na demo</a>, což jsou živá data jednoho nejmenovaného odběrného místa ve střední Evropě :)

Ať se líbí a hlavně, ať slouží, <a href="http://www.energomonitor.cz/?utm_source=Marigold&utm_medium=text&utm_campaign=Start">vyzkoušejte na Energomonitor.cz</a>. A pokud budete mít nějaké náměty, co a jak přidat, co by se vám hodilo, pište. 

PS: Plyn a voda? Jsou v plánu, došlá faktura za hotel implementaci značně urychlí...

PPS: Zatím je to takový betaprovoz, chceme ozkoušet naškálování logistiky, ale co dneska není beta…