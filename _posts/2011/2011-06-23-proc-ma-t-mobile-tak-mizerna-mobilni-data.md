---
ID: 2392
author: Patrick Zandl
categories:
- T-Mobile
- Mobilní sítě
- Operátoři
layout: post
oldlink: 'https://www.marigold.cz/item/proc-ma-t-mobile-tak-mizerna-mobilni-data

  '
post_date: 2011-06-23 10:41:57
post_excerpt: ''
published: true
summary_points:
- T-Mobile má v Praze mizerná 3G mobilní data, zvláště při pohybu.
- Při slábnoucím 3G signálu T-Mobile shazuje do EDGE, data zamrznou.
- Restart mobilu nebo letecký mód často obnoví nefunkční mobilní data.
- Problém se opakuje na různých mobilech, u Vodafone a O2 nenastává.
title: Proč má T-Mobile tak mizerná mobilní data?
---

Když jsem přecházel od Vodafone k T-Mobile, myslel jsem, že je to jen suché cenové rozhodnutí. Říkal jsem si, že mohou být rozdíly drobné, lokální - vím, že v jednom místě, kde pobývám často, nemá T-Mobile signál, zatímco Vodafone tam chytnu, když si stoupnu na špičky. Ale jedna věc mě za ten téměř měsíc fascinuje. T-Mobile má neuvěřitelně mizerná 3G mobilní data, alespoň v Praze (jinde jsem je ještě nepoužíval).

O co jde? Pokud mobil nepoužíváte pro mobilní internet systematicky a při pohybu,  asi si toho ani nevšimnete. Potíž je, pokud se mění podmínky, tedy typicky při pohybu s mobilem a využíváním netu. Jdete, čtete si web, používáte nějakou službu  napojenou na net a najednou internet zcepení a trvá mu řadu minut, než obživne. 

Díval jsem se do monitoringu, příčina je na první pohled poměrně jednoduchá: se slábnoucím 3G signálem mě síť shodí do EDGE. Jenže to by nemělo způsobit, že data najednou nejdou. To by měla jít jen pomaleji a přechod by měl proběhnout s megarezervou do dvou vteřin. Jenže v tenhle moment probíhá vnitřní fackování v síti T-Mobile a tak hluboko do ní nevidím, takže pravou příčinu jsem nevyzkoumal. Částečně platí, <a href="http://www.gsmweb.cz/blog/2011/02/15/jak-se-dela-cednik/">co píše Páv na GSMWebu</a>, tedy cedníkovatění shozením do 2G v případě poklesu kvality 3G signálu, ale to mi nevysvětluje, proč data zamrznou na mnoho minut a dlouho trvá, než se znovu rozeběhnou.  Často jim pomůže až restart nebo přepnutí do leteckého módu a zpět (tedy odhlášení a přihlášení do sítě). To spíše napovídá na nějaký jiný bordel - nezvládnuté předání mobilních dat mezi 3G a 2G?. Tušíte o tom někdo něco bližšího, nějaký další expertní názor?

Jinak u stacionárního připojení se to tolik nepřipojuje, což je logické: podmínky kvality signálu se vám s notebookem na stole moc nemění.

Pro pořádek připomínám, že jsem situaci vyzkoušel a pozoroval na čtyřech různých mobilech s nejrůznějšími operačními systémy, původně jsem to považoval za vadu prototypového telefonu, ale dělaly to i sériové kousky, ve Vodafone a O2 se mi nic takového neopakuje.