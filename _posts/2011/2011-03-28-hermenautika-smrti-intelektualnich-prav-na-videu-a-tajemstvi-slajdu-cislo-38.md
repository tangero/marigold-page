---
ID: 2378
title: 'Hermeneutika smrti intelektuálních práv na videu a&nbsp;tajemství slajdu číslo 38'
author: Patrick Zandl
post_excerpt: ""
layout: post
oldlink: >
  https://www.marigold.cz/item/hermenautika-smrti-intelektualnich-prav-na-videu-a-tajemstvi-slajdu-cislo-38
published: true
post_date: 2011-03-28 14:50:16
categories: [Autorská práva]
---
Pozvali mne nedávno přednášet na Filosofickou fakultu Masarykovy univerzity v Brně a protože tohle místo mám rád a navíc jsem si mohl vybrat téma, souhlasil jsem. Nakonec se ukázalo, že je to fajn akce, jmenuje se to <a href="http://kisk.phil.muni.cz/blok-expertu">Blog expertů</a>, pořádá to Kabinet informačních studií a je to zvládnuté na úrovni profi akce včetně přímého videopřenosu i textového přenosu. Všechna čest, hezké, vážně hezké a zbytkem Brna asi nedoceněné. 

Příjemné bylo, že jsem si po dlouhé době mohl vybrat téma, jaké jsem chtěl (většinou mi ve firmě naordinují něco, co zbylo a pak mě to moc nebaví) a měl jsem na něj dost času - hodina a půl je luxus, jakého se málokdy dostane. A tak jsem si mohl vzít rovnou něco náročnějšího. Původně jsem přednášku nazval "Problematika intelektuálního vlastnictví a autorských práv v době digitální distribuce", pak jsem ji přejmenoval na Hermeneutika smrti intelektuálních práv. Proč? Za prvé to bylo kratší, za druhé jsme nechtěl, aby se přednáška zaměnila s běžným výčtem právních úprav a předpisů kolem intelektuálních práv. 

Na hodinu a půl prostoru už se dalo téma pojmout seriosně, víc do hloubky a to je v tak předsudky zaneseném tématu potřeba. Jsme zmasírováni autorskoprávním průmyslem, dojmy se matou za pojmy, tak jsem téma zkusil rozebrat v kontextu posledních pěti tisíciletí a pročistit je. Zda se povedlo, můžete posoudit sami, <a href="http://inhd.cz/videos/176-problematika-intelektualniho-vlastnictvi-a-autorskych-prav-v-dobe-digitalni-distribuce">video z přednášky je zde na studentském videoportálu InHD</a>.  

Tady najdete přednášku bez videa a zvuku, jen přesentaci, trochu se bojím, že sama o sobě vám bude k ničemu. 

<iframe src="https://www.slideshare.net/slideshow/embed_code/key/7yeINbiF6x9kx?startSlide=1" width="597" height="486" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px;max-width: 100%;" allowfullscreen></iframe><div style="margin-bottom:5px"><strong><a href="https://www.slideshare.net/tangero/hermenautika-smrti-intelektulnch-prv" title="Hermeneutika smrti intelektuálních práv" target="_blank">Hermeneutika smrti intelektuálních práv</a></strong> from <strong><a href="https://www.slideshare.net/tangero" target="_blank">Patrick Zandl</a></strong></div>

Nu a když jsem u té přednášky, největší úspěch jsem sklidil se slide číslo 38. Proč? Snad si jej přečtete z fotky, kterou pořídil Krtek, jeden z posluchačů:

![Slide číslo 38](/assets/blok-expertu-tangero.png)

A jaké je tajemství příběhu? Mizivé. Hlavně v tom, že jsem si neudělal screenshot. Nejdřív mi příhoda, která se stala před nějakou dobou, přišla k naštvání. Co se stalo? Někdo chtěl na jednom fóru, kde se vyměňují elektronické knihy, aby mu někdo reuploadnul jednu moji knížku (Flotilu). Tak jsem stáhl její soubor z jednoho serveru a nahrál jej na požadovaný RS. Jenže se naštvaně ozval "autor RIPu", že bych si snad mohl ty knihy scanovat sám, když je chci šířit. Tak jsem se nakvasil a odpověděl mu, že snad nebude tak zle, že jsem tu knihu napsal. No a to bylo všechno. Když jsem si uvědomil, jak je to příznačné a směšné a vrátil se na fórum, abych si to screenshotnul, už to někdo z adminů smazal a omluvil se mi soukromou zprávou. Dnes to používám jako případný příklad, co je dneska autorské dílo. Autorským dílem je schopnost z nadprodukce nejrůznějších děl rozpoznat něco, co má smysl dále šířit, to připravit do formy vhodné k dalšímu šíření a rozšířit. Viděli jste někdy Susane Boylovou v  Britain's Got Talent? Možná ano, <a href="http://www.youtube.com/watch?v=XD6bjuAqSZ4">třeba zde na Youtube</a>. Pamatujete si, kdo byl před ní nebo po ní? Nepamatujete. Pravděpodobně jste nic před ní a po ní neviděli. Jediná zajímavá část z pořadu - někdo ji vystříhl. Byl autorem? Ne. Objevitelem? Dost možná, vykutal zajímavý kus z hromady hlušiny. I tohle je moderní část intelektuálních práv. 

Takže, <a href="http://inhd.cz/videos/176-problematika-intelektualniho-vlastnictvi-a-autorskych-prav-v-dobe-digitalni-distribuce">intelektuální práva v souvislostech, 96 minut zde</a>. A pokud vás zajímá něco více, přečtěte si můj starší, ale stále aktuální <a href="/intelektualni-prava-jsou-odvozena-od-intelektu-tedy-schopnosti-inovovat">článek Intelektuální práva jsou odvozena od intelektu, tedy schopnosti inovovat</a>. Zasloužil by si dopracovat, ale nebyl čas. Zkusím si jej udělat.