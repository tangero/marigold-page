---
ID: 1533
title: 'Nové funkce lidé nepoužívají, kraluje hlas a&nbsp;SMS'
author: Patrick Zandl
post_excerpt: ""
layout: post
oldlink: >
  https://www.marigold.cz/item/nove-funkce-lide-nepouzivaji-kraluje-hlas-a-sms
published: true
post_date: 2005-02-15 13:09:47
---
	<p>Super přednášku měl John Strand ze Strand Consult na téma Hodnocení vlivu MVNO a diskontních poskytovatelů na cenu a hodnotovou strategii. Mluvil mi z duše: vítězem na trhu je ten, kdo nabídne levnější hlasové hovory a sms. Strand poukazoval na to, jak dánským trhem zamávalo zavedení paušálů za odeslané SMS (za 13 euro pošli libovolné množství sms) a jak tu vedl operátor Telmore, který nabízel především levnější služby (na způsob Oskara).Třeba konkurenční Orange měl výdaje za reklamu 19x větší, ale poloviční loayalitu zákazníků. Rozhodla cena základních služeb: sms a hlasu.</p>
	<p>A myšlenka dne: má se vaše firma zaměřovat na chytré telefony, úžasné futuristické funkce nebo má generovat větší zisky svým akcionářům? 
Konečně to dneska řekl někdo na plno: uživatelé kašlou na nové funkce, chtějí hlas  a sms, zbytek pro ně nemá většinou žádnou cenu. Pokročilé funkce chce 4% uživatelů a za tyto drahé funkce zbytek uživatelů jen draze doplácí, přitom tvoří zhruba 5% příjmů operátora. 
Závěr z dopolední vlny tedy zní: neexistuje žádná jiná killer aplikace, jde jen o cenu hlas a SMS služeb a ty tvoří 95% tržeb. A to pro hezkých pár let dopředu determinuje, z čeho operátoři mohou dostat své peníze. Proč tedy utrácejí za nové funkce, které nikdo nepoužívá a které substituují existující funkce?
</p>