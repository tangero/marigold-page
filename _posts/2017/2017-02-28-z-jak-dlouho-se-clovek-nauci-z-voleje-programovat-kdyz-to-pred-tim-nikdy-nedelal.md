---
ID: 3541
author: Patrick Zandl
layout: post
post_date: 2017-02-28 19:24:13
post_excerpt: ''
published: true
summary_points:
- Přespolování horníků na programátory v Česku vyvolává otázky o proveditelnosti.
- Naučit se programovat od nuly vyžaduje čas a zvládnutí moderních frameworků.
- Zkušený programátor hodnotí, že základy Pythonu lze zvládnout za pár dní.
- Orientace v algoritmizaci a moderních jazycích je klíčová pro praktické využití.
title: "Za jak dlouho se člověk naučí z voleje programovat, když to před tím nikdy"
  nedělal?
---

<p>Dneska se tolik nakecá o tom, že lidi, kteří dělají práci, za kterou se neplatí dost, mají přesedlat. Jenže je to taková legrace? Dokonce v Česku přeškolují horníky na programátory. Tohle je něco, čím si sám jen tak ze zájmu lámu hlavu - zvládl bych to? Začít zase programovat? Fakt je možné se naučit programovat z voleje za nějakou rozumnou dobu, když jste to nikdy nedělali, abyste byli schopni třeba spáchat takový normální web (když někdo jiný dodá HTML kód, jak je dneska zvykem)? <a href="http://finance.idnes.cz/hornici-z-okd-se-preskoluji-na-it-specialisty-fa4-/viteze.aspx?c=A161207_113619_viteze_mrs">Tady to "Minaříkovic úderka" zkouší</a> na hornících, ale netřeba chodit tak daleko, jen mi připomněli, že by mě zajímal kvalifikovaný názor. Kupříkladu jak bych na tom byl já sám.</p>

<p>Občas si říkám, že bych se rád naučil jen tak pro legraci programovat si weby. Myslím jako moderně, soudobě. Umím velmi obstojně Fortran, slušně Cobol, samozřejmě Basic a Pascal z doby, kdy TCP/IP používalo šest lidí na světě (a já to nebyl). Samozřejmě, že to jde naučit, ale jak rychle? Samozřejmě, že otevřu knihu Pythonu a zhruba jsem schopen se nadrtit základy za pár dní, jenže rozhodně ne používání všech těch frameworků, které se dnes používají k tomu, aby web vypadal hezky a data se hrabala tam, kde se hrabat mají. Už vůbec netuším, kolik času zabere zorientování se v běžné algoritmizaci - v tom, co má programátor, který to dělá posledních pár let svého života naprosto přirozeně v paži.Navíc jsem nějak nenašel knihy, které by vás provedly programováním v moderním jazyku včetně právě všech těch věcí okolo, které už jsou nutností k tomu, aby to všechno k něčemu vypadalo a slušně fungovalo.</p>

<p>Má na to někdo z programátorů kvalifikovaný názor, jak dlouho může člověku trvat naučit se Python, PHP či co já vím co (Haskel třeba) tak, aby byl schopen třeba rutinně modifikovat nějaký opensource eshop pro klienty?</p>