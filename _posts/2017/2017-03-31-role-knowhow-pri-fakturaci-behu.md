---
ID: 3609
author: Patrick Zandl
layout: post
post_date: 2017-03-31 07:09:16
post_excerpt: ''
published: true
summary_points:
- Knowhow má hodnotu, i když řešení trvá krátkou dobu.
- Cena služby zahrnuje zkušenosti, nejen čas strávený prací.
- Přemýšlení a kreativita jsou cenné, ale obtížně fakturovatelné.
- Brainstorming je běžný fakturovatelný výraz pro kreativní práci.
title: Role knowhow při&nbsp;fakturaci běhu
---

Občas je role knowhow a natož přemýšlení ošidná. Nedávno po mně jeden člověk žádal vysvětlit, jak stanovuju ceny, které fakturuju​. A že prý si fakturuju desítku za něco, co jsem vyřešil jedním desetiminutovým telefonátem. Namítl jsem, že to řešení mu ušetřilo mnoho peněz a na těch penězích jsme se předem dohodli. Trval na svém, že by chtěl mé služby rozepsat.
Poslal jsem tedy fakturu takto:
10 minut telefonátu: 300 Kč
Vědět komu zavolat: 9700 Kč
Plus DPH samozřejmě.

Proč nad tím teď přemýšlím? Protože v poslední době se mi nejlíp přemýšlí v běhu. Kdy jindy bych vzal dvě hodiny soustředění bez přerušení. Ještě, že už jsem jen zaměstnanec, fakturovat dvě hodiny běhu by mi asi už vůbec neprošlo. Možná i to je důvod, proč existují fakturovatelné výrazy jako brainstorming...