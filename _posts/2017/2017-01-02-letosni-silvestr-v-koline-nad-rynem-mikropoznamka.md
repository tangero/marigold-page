---
ID: 3450
author: Patrick Zandl
layout: post
post_date: 2017-01-02 13:03:41
post_excerpt: Němci dali menší kouř policii za nezvládnutí letošního silvestra v Kolíně
  nad Rýnem.
published: true
summary_points:
- Němci kritizovali kolínskou policii za nezvládnutí silvestra. Policie použila kontroverzní
  termín "nafris" pro severoafričany. Preventivní kontroly tisíců lidí zabránily problémům.
  Evropa prokázala schopnost racionálně řešit problémy.
title: Letošní Silvestr v Kolíně nad Rýnem (mikropoznámka)
---

Němci dali <a href="http://www.sueddeutsche.de/panorama/silvesternacht-in-koeln-gruene-kritisieren-vorgehen-der-koelner-polizei-an-silvester-1.3317678">menší kouř</a> policii za nezvládnutí letošního silvestra v Kolíně nad Rýnem. Tentokráte nedošlo na znásilnění, ale policejní mluvčí ve tweetu o  průběhu silvestra použil označení "nafris" pro lidi původem ze Severní Afriky, což se <a href="http://www.sueddeutsche.de/politik/leserdiskussion-silvester-in-koeln-hat-die-polizei-richtig-gehandelt-1.3317716">někomu zdálo</a> poněkud urážlivé.  Za policii se postavila celá řada politiků, kteří konstatovali, že když je to jediný problém ze silvestra, tak to byl fajn silvestr a mluvčí policie se omluvil s tím, že potřeboval do tweetu zkrátit slovo, což pochopil i zatvrzelý zelený. No a kdyby vás zajímalo, jakým masakrem zpacifikovala safrikány německá policie, tak to byly preventivní lustrace. Tisícovku jich rovnou před dómem lustrovala a několik stovek vyvedla (neměli doklady v pořádku) a zároveň je upozornila, že když se něco stane, mají jejich záznamy a budou předvoláni (což v Německu také znamená případně i předvedeni), aby podali zprávu o tom, co viděli. Zdá se, že to k pochopení dotyčným stačilo. Je příjemné, že v Evropě existuje společenství lidí, které je schopné o problému racionálně uvažovat a řešit jej. A zároveň blahopřeji Uherskému Brodu ke zrušení vánočních trhů z důvodů obav před terorismem.