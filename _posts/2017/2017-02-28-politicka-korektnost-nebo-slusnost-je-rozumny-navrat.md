---
ID: 3520
author: Patrick Zandl
layout: post
post_date: 2017-02-28 19:24:54
post_excerpt: ''
published: true
summary_points:
- Autor se zavazuje k politické korektnosti a úctě v komunikaci. Kritizuje úbytek
  úcty a nárůst agresivity ve společnosti. Rozhodl se změnit po incidentu s agresivním
  řidičem. Věří, že změna přístupu zlepší osobní život, i když neovlivní politiku.
title: Politická korektnost nebo slušnost je rozumný návrat
---

<p>Dávám si závazek. Vracím se k systému politické korektnosti. Budu se snažit neříkat "zloděj", ale pan ministr Babiš nebo "zkurvenej lhář" namísto "pan prezident Zeman". Ani Kadel místo Karel Schwarzenberg, Pitomio místo Tomio a tak dál. Má to smysl, soudím. Vadí mi, jak se ze společnosti vytrácí jakákoliv úcta a rychle se do ní vkrádá pohrdání, agresivita, brutalita, buranství. Nechci k tomu přispívat ještě já. Pochybuju, že kohokoliv přesvědčí o státutvorné problematičnosti dotyčného politika, když budu politikovi nadávat. Vím, že mi pravděpodobně budou dál nadávat do zasranýho vítacího sluníčka (ať už to znamená cokoliv) nebo tak něco, ale stejně se mi nechce se na tuhle úroveň snižovat jen proto, aby můj hlas byl kompatibilní s hlasem většiny společnosti. Nechci. Od kdy o tom přemýšlím? Dlouho, ale intenzivně tak dva týdny. Od té doby, co jsem běžel domů, přede mnou zakvílely brzdy luxusního vozu, z něj vylítnul pán a začal na mě řvát "ty čůráku, já ti dám přes držku". A to se ukázalo, že jsem mu jen rukou když mě před chvílí míjel naznačil, že by mohl zpomalit a nemíjet mě ve vzdálenosti dvaceti čísel. Takže jsem tak stál nad jeho tělem a přemýšlel, kam až jsme to došli. Zkuste to taky. Nic v politice to nezmění, ale zase budeme moct žít alespoň sami se sebou, když to s politikama je na levačku, jako to bylo vždycky...</p>