---
ID: 3878
author: Patrick Zandl
categories: AI
featured: true
layout: post
post_date: 2017-11-24 09:13:43
post_excerpt: ''
published: true
summary_points:
- Turingův test vymyslel Alan Turing v roce 1950.
- Test zjišťuje, zda stroje budeme považovat za inteligentní.
- Turing spáchal sebevraždu předtím, než byl jeho poznatek plně oceněn.
- Test zůstává jedinou obecně uznávanou metodou rozlišení stroje od umělé inteligence.
title: Turingův test a nelegální homosexualita
---

Turingův test na odhalení umělé inteligence strojů <a href="https://cs.wikipedia.org/wiki/Turingův_test">vymyslel britský matematik Alan Turing v roce 1950</a>. Turing byl homosexuál, což bylo v té době v Británii trestné. Při vyšetřování musel podstoupit standardní test pro osoby podezřelé z homosexuality a při tom si uvědomil, že není podstatné, jaký člověk je, ale jak ho vnímají ostatní. Toto zjištění promítl do konceptu svého testu umělé inteligence, přičemž jako první konstatoval, že není důležité, zda stroje budou skutečně mít duši nebo vědomí, ale zda je za takové budeme považovat.
Sebevraždu spáchal Turing dříve, než jsme jeho poznatek plně docenili. O tom, zda a jak poznat "vědomí" či "duši" se hádají vědci bezúspěšně dodnes. Turingův test, tak banální a technicky prostý, zůstává dodnes jedinou obecně uznávanou metodou, jak rozlišit pouhý stroj od umělé inteligence.
Otázka, která zůstává rovněž nevyřešená dodnes zní, zda nemohl nejlepší matematik všech dob vymyslet i něco jiného, kdyby ho společnost nedohnala k sebevraždě.

Tolik k problémům odlišnosti, útisku a rasismu a k tomu, proč jsou pro lidskou společnost nebezpečné. Bohužel rovněž s konstatováním, že ti, kdo se ho dopouštějí, těžko někdy nahlédnou význam poznatků, jako je Turingův test pro naši společnost...