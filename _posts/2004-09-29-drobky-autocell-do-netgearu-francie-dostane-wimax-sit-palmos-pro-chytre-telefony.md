---
ID: 1339
title: 'Drobky: AutoCell do NetGearu, Francie dostane WiMax síť, PalmOS pro chytré telefony'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-autocell-do-netgearu-francie-dostane-wimax-sit-palmos-pro-chytre-telefony
published: true
post_date: 2004-09-29 08:15:00
---
	<p>
NetGear nabídl update pro své WiFi produkty WG302 (přístupový bod) a WAG511s (PC karta) <b>o funkci AutoCell</b>. Nové výrobky již funkci AutoCell budou obsahovat automaticky. AutoCell je zajímavá funkce vyvíjená firmou Propagate Networks, která umožní přístupovým bodům a kartám automaticky se naladit na nejlepší frekvenci a zároveň používat optimální vysílací výkon. Funkce má pracovat i ve velmi radiově rušném prostředí, nepotřebuje žádnou centrální správu a řízení kanálů i vysílacího výkonu zvládne zcela automaticky. Podrobnější presentaci <a href="http://www.propagatenet.com/">najdete zde</a>. Vhodné samozřejmě hlavně pro kancelářské budovy, zajímalo by mne, jak by to dopadlo v outdoor prostředí&#8230;</p>

	<p>
Francouzský Altitude Telecom, který je vlastníkem národní licence v pásmu 3,5 GHz, uzavřel smlouvu s Alvarionem a <b>hodlá pokrýt celou Francii WiMax sítí</b>. Služby bude nabízet hlavně malým a středním firmám. Tisková zpráva <a href="http://www.alvarion.com/RunTime/CorpInf_30130.asp?fuf=465&amp;type=item">zde u Alvarionu</a>. </p>

	<div class="rightbox"><img src="/wp-content/uploads/1/20040929-cobalt.gif" alt="PalmOS 6.1 - Cobalt" width="150" height="226" /></div>
	<p>
Už v nejbližší době by se měla na trh dostat <b>zvláštní verze <a href="http://www.palmsource.com/palmos/cobalt.html">PalmOS 6.1 Cobalt</a> pro chytré telefony</b>, která bude podporovat bluetooth, WiFi a samozřejmě GPRS/GSM/CDMA. Podle některých zpráv první smlouvy na použití této verze PalmOS pro své chytrý telefony podepsali již tři výrobci mobilních telefonů ODM (GSPDA, Inventec Appliances aPortable Innovation Technology (PiTech)) a tento týden by mělo být představeno celkem 11 telefonů s PalmOS. Bude to obroda PalmOS, kterému v oboru ujížděl vlak? Poznámka: ODM jsou výrobci telefonů, kteří je neprodávají pod svojí značkou, ale pod značkou toho, kdo si je u nich objednal&#8230; Další odkazy a zdroje na <a href="http://www.thefeature.com/article?articleid=101101&amp;ref=3274595">The Feature</a>. Finální tisková zpráva včetně soupisu vlastností je <a href="http://www.palmsource.com/press/2004/092804_cobalt.html">zde na Palmsource.com</a>.
</p>

	<p>
S platností od pondělí 27.9.2004 se obchodní název Český Mobil a.s. mění na Oskar Mobil a.s. </p>
