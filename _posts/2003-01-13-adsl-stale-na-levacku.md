---
ID: 36
title: ADSL stále na levačku
author: Patrick Zandl
post_excerpt: ""
layout: post
oldlink: >
  https://www.marigold.cz/item/adsl-stale-na-levacku
published: true
post_date: 2003-01-13 07:51:00
---
<p>
S ADSL to stále není jednoduché. Interně Telecom předpokládal, že nabídku pro koncové klienty vyhodí v únoru a půjde do toho. Jenže ostatní operátoři prskají, že nedal k dispozici velkoobchodní nabídku tak, aby s ADSL mohli šmelit i oni. Jestli se všechno stihne, je zatím ve hvězdách, nicméně například SkyNet už hlásí, že jedná o velkoobchodní nabídce. O jaké, to nevím :)</p>

<p>
Jednu věc ale nechápu. Proč GTS, jeden z prskajících operátorů, nezprovozní ADSL na své ústředně v Praze. Pokryl by sice jen lokalitu centrální Prahy, kde má licenci k provozování telefonní sítě, ale spustit tam ADSL za své ceny a podmínky, mu snad nic nebrání. Proč to neudělá, proč Telecom nepoučí,jak se dělá ADSL? Chápete to někdo? Já tedy ne. Až bych podezřívavě řekl, že je jednodušší mektat na Telecom, než sám něco udělat, protože při mektání na Telecom můžete čekat, že masa bude s vámi... </p>

<p>
Snad se trh dá do kupy a ADSL konečně odstartuje. Už se na něj moc těším. A to i přes to, že mám doma fixlinku a vlastně by mne zajímat nemuselo...:)</p>
