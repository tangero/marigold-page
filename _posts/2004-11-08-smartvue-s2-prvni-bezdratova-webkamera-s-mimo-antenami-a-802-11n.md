---
ID: 1391
title: 'Smartvue S2 &#8211; první bezdrátová webkamera s&nbsp;MIMO anténami a&nbsp;802.11N'
author: Patrick Zandl
post_excerpt: ""
layout: post
oldlink: >
  https://www.marigold.cz/item/smartvue-s2-prvni-bezdratova-webkamera-s-mimo-antenami-a-802-11n
published: true
post_date: 2004-11-08 08:32:00
---
<p>
Na trh se dostává první webová kamera pracující se složenými MIMO anténami a podporující doposud neschválený standard 802.11N - model Smartvue S2. Musím zde podotknout, že pro kamery mi přijde využití MIMO antén a vysokorychlostního bezdrátového připojení jak dělané. </p>

	<div class="rightbox"><img src="/wp-content/uploads/1/20041108-smartvue_s2.jpg" alt="Smartvue S2 kamera a software" width="200" height="154" /></div>
<p>
Technické informace o kameře jsou dostupné po registraci na webu výrobce, kamera je vybavena Piximáckou technologií Digital Pixel System (DPS), díky čemuž může snímat obraz ve vysoké kvalitě a rozlišení, můžete počítat s 720x480 body a až 30fps. </p>

<p>
Ke kameře si můžete zakoupit patřičný přístupový bod rovněž podporující 802.11N a nazývaný Smartvue S2 - S2D90/S2D180 Wireless Digital Video Recorder - tento přístupový bod totiž obsahuje pevný disk 90 nebo 180 GB (dle ceny) a je schopen video ukládat až ze 30ti připojených kamer. Postaven na Linuxu. </p>

<p>
Presentaci Smartvue produktů najdete <a href="http://www.smartvue.com/smartvue_products.htm">zde na webu výrobce</a>.</p>

<p>
Rád bych dodal, že kamerové bezdrátové systémy považuji za velmi zajímavou větev &#8220;spotřební počítačové&#8221; elektroniky do budoucna, protože s rozmachem pevného připojení a poklesem cen bezdrátových webkamer a poklesem složitosti jejich instalace, hodně lidí napadne, že by mohli nechat sledovat svůj domov, což by je nenapadlo, kdyby si měli koupit kamery a bezpečností instalaci za stovku tisíc. Ostatně, na USB porty nových routerů už můžete vesele a levně webkamery připojovat a občas se podívat do vlastního bytu, jakou párty tam vaše potomstvo rozjíždí. Na toto téma existují i weby, kam rodiče uploadují nejlepší záběry z toho, co takové webkamery zachytily :)
</p>
