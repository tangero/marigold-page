---
ID: 1280
title: 'Story o&nbsp;sousedských sítích (5.)'
author: Michal Krsek
post_excerpt: ""
layout: post
oldlink: >
  https://www.marigold.cz/item/story-o-sousedskych-sitich-5
published: true
post_date: 2004-08-27 13:41:41
---
	<p>
Jak už jsem včera psal, dorazil mi balíček a v něm chybějící komponenty (karty, kabely, konektory, anténa). Vzal jsem svého Duroně - eh Durona, a nastrkal do něj bezdrátové a drátové karty (zatím obojí po dvou kouscích). Zajímave je, že v Duronovi jsem objevil SCSI řadič a disk, přestože si nevzpomínám, že jsem ho tam dával (nicméně to PCdlo sloužilo jako web a DB server v <a href="http://www.pragonet.cz/sluzby/viacollocation_car_cz.php">hostingovém centru PragoNETu</a> a už je to hodně dlouho, co jsem ho viděl před předvčerejším vyzvednutím). Směrovač teď vypadá takhle:</p>
<div class="rightbox"><img src="/wp-content/uploads/cache/20040827-router1.JPG" alt="Celkový pohled" width="320" height="240" /></div><div class="rightbox"><img src="/wp-content/uploads/cache/20040827-router2.JPG" alt="Pohled na rozhraní" width="320" height="240" /></div><div class="rightbox"><img src="/wp-content/uploads/cache/20040827-router3.JPG" alt="Detail karet" width="320" height="240" /></div><div style='clear:both'></div><p>
Jak je vidět, ve směrovači chybí ještě třetí bezdrátová karta. Podíváme se nejdřív, jak bude fungovat se dvěma.</p>
<p>
Dopoledne jsem volně diskutoval s Patrickem na téma operační systém. Vypadlo z něj, že má doma compactflash s <a href="http://www.mikrotik.com/2index.html">OS Mikrotik</a>. Koukal jsem na ten web a vypadá to, že mikrotik má až na BIND všechno, co bych potřeboval. A protože verze, kterou bych potřeboval (<a href="http://www.mikrotik.com/software.php">level 4</a>) stojí jen 65 ďolíků, myslím, že je rozhodnuto. Zrovna teď se vypaluje instalační CD a pokud bude mému Duroň^Hnovi (sakra, zas ten překlep) chutnat a rozpozná všechny kartice, myslím, že problém s distribucí bude vyřešen. Doufám, že nějakého dobrovolníka pro statický hosting zóny v gubernii najdu.</p>
<p>
Abych nezapoměl, dnes jdu do lokality jedna předat kabel, který si natáhnou ze střechy. Musím ještě (nechat?) nakonektorovat jednu stranu. Zároveň vyzvednu na Vinohradech další anténu - zas budu v metru vypadat jak trubka, co veze anténu podělanou od (vysokorychlostních?) holubů. Spolu se včera doručenou novou anténou je odvezu do lokality dva. Skorotchán asi již postavil stožárek/konzoli na střeše a je žhav antény na něj přidělat (zaměřit je můžem iPAQem). </p>
<p>
Pokud se mi podaří udělat nějaké použitelné fotky (Nokia 6230 není žádný Nikon), uvidíte je v pondělí.</p>
