---
ID: 3408
author: Patrick Zandl
layout: post
oldlink: 'https://www.marigold.cz/item/namet-na-nedelni-premysleni-spolecnost-blackboxu

  '
post_date: 2016-12-11 09:40:49
post_excerpt: ''
published: true
summary_points:
- Blockchain je považován za inspirativní a průhlednou technologii.
- Frank Pasquale popisuje společnost ovládanou utajenými algoritmy.
- Algoritmy ovlivňují životy, ale jejich fungování je často neprůhledné.
- Společnost se dělí na tábory kvůli nedůvěře v technologické systémy.
title: Námět na nedělní přemýšlení -  Společnost Blackboxu
---

<p><span id="docs-internal-guid-8bd44c7b-ed04-eb40-a1a8-3999982c611e"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;">V poslední době je zřejmě nejinspirativnější soustava myšlenek kolem konceptu blockchainu. K němu někdy jindy, tohle je jen námět na malé nedělní přemýšlení. Začínáme být společností blackboxu. Co to je a o co jde?</span></span></p>


<!--more-->

<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;">S názvem <em>“black box society” </em>přišel profesor práv <strong>Frank Pasquale</strong> <a href="https://twitter.com/FrankPasquale">(zde má Twitter)</a> a vydal na to téma knihu, popisující, jak utajené algoritmy ovlivňují a ovládají naše životy. <a href="http://raley.english.ucsb.edu/wp-content/Engl800/Pasquale-blackbox.pdf">Tady je PDF, 32 stran</a> toho nejdůležitějšího, pro větší čtení <a href="https://www.amazon.de/Black-Box-Society-Algorithms-information/dp/0674970845/ref=sr_1_1?ie=UTF8&amp;qid=1481445424&amp;sr=8-1&amp;keywords=The+Black+Box+Society">doporučím celou</a> (česky myslím nevyšla).</span></p>

<div style="line-height: 1.38; margin-top: 0pt; margin-bottom: 0pt;" dir="ltr"> </div>
<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;">Myšlenka je jednoduchá.<strong> Celou řadu našich rozhodnutí nebo událostí v našem životě ovlivňují algoritmy, do kterých nevidíme.</strong> Dobrý příklad je ono klasické zařazení na seznam podezřelých z terorismu v USA. Vlastně nejsou známy podmínky, jakým způsobem se rozhodne o zařazení na něj a dokonce ani není jisté, zda nějaké takové formální podmínky existují. Je totiž velký rozdíl, jestli je to nějaká striktně hraniční podmínka typu “použil jste v emailu a SMS slovo sarin”, nebo zda je to stále běžnější “počet příznaků v multiprostorovém vektoru vás přesunul mezi podezřelé”, přičemž přesnou povahu těch příznaků nezná ani sám operátor systému, protože si je sestavuje samoučící umělointeligentní systém podle toho, jak se mění komunikace i vztahy ve společnosti. A co je smutné, ani není zřejmé, jak se zase z takového seznamu dostat v případě “false positive”, tedy v momentě, kdy je zcela jasné, že vás vyhodnotili jako podezřelého neprávem, jenže vám to komplikuje život (získání práce ve státní sféře, cestování atd, už to bylo dokumentováno). </span></p>

<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;"><br /></span></p>

<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;"><span style="font-family: Arial; font-size: 14.666666984558105px; white-space: pre-wrap;">Pasquale popisuje společnost blackboxu především s ohledem na oběh informací a na finanční svět, jenže to není všechno. Problém je širší a stává se stále širším. <strong>"Může být program rasistickým?"</strong> ptá se vemlouvavě David Auerbach <a href="http://www.slate.com/articles/technology/bitwise/2015/01/black_box_society_by_frank_pasquale_a_chilling_vision_of_how_big_data_has.html">na The Slate</a> a rychle ukazuje, že může. </span></span></p>

<div style="line-height: 1.38; margin-top: 0pt; margin-bottom: 0pt;" dir="ltr"> </div>
<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;"><strong>Z pohledu IT</strong> je jasné, proč se tak děje. Systémy musí být adaptabilní, protože situace se mění. Musí být také do jisté míry nepředvídatelné, protože tím mohou být o krok napřed ve sledování teroristů či v jiných ohledech. </span></p>

<div style="line-height: 1.38; margin-top: 0pt; margin-bottom: 0pt;" dir="ltr"> </div>
<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;"><strong>Z pohledu společnost</strong>i je to ale jiné a kauza Snowden to ukazuje stále častěji: všudypřítomné podezření ze špehování a rostoucí podezření, že i drobné “odchylky od normálu” vás mohou přehoupnout mezi zájmové osoby, rozpracované, sledované, podezřelé. To na jednu stranu vede k intenzivnějšímu odporu u těch, co jsou schopni se sami radikalizovat, k sebenormalizaci či frustraci u těch, kteří toho nejsou. Což způsobuje onu ideovou dualitu světa, kdy stále častěji ve společnosti vídáme dva nesmiřitelné tábory nechápající jeden druhý a neschopný spolukomunikace. Jak by ne, mezi přístupem Kolaborovat a Odporovat se těžko hledá spojnice. </span></p>

<div style="line-height: 1.38; margin-top: 0pt; margin-bottom: 0pt;" dir="ltr"> </div>
<p style="line-height: 1.38; margin-top: 0pt; margin-bottom: 0pt;" dir="ltr"><span style="font-size: 14.666666666666666px; font-family: Arial; background-color: transparent; font-variant-ligatures: normal; font-variant-position: normal; font-variant-numeric: normal; font-variant-alternates: normal; font-variant-east-asian: normal; vertical-align: baseline; white-space: pre-wrap;">Je z tohoto dilematu východisko? Sám Pasquale ho přímočaře nevidí, když píše <em>“ani newyorská kvantana, ani kalifornští inženýři nemohou zajistit rozumnou ekonomiko nebo bezpečnou společnost. To jsou úkoly na občanstvo.”</em></span></p>

<div style="line-height: 1.38; margin-top: 0pt; margin-bottom: 0pt;" dir="ltr"> </div>
<p style="line-height: 1.38; margin-top: 0pt; margin-bottom: 0pt;" dir="ltr"><span style="font-family: Arial; font-size: 14.666666666666666px; white-space: pre-wrap; background-color: transparent;">A proč je to spojnice k tématům okolo blockchainu? Věrozvěstové ji vidí hlavně v tom, že blockchain je “dokonale průhledný”, nejsou zde žádné zablackboxované algoritmy, vše je veřejné. Na druhou stranu, až moc. Ale o tom někdy příště. Ostatně, to je to téma na nedělní uvažování. Co dělat s tím, že nás stále více ovlivňují věci, do kterých nevidíme a zda nám neviditelného Boha nenahrazuje neviditelný Google a jiné podobné entity. Lišíme se od středověkých lidí v průměru svou bezmeznou vírou, jen jsme ji nahradili? A jaká jsou rizika i výhody tohoto přístupu pro společnost?</span></p>