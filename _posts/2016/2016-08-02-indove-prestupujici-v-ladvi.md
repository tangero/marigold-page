---
ID: 3111
author: Patrick Zandl
layout: post
oldlink: 'https://www.marigold.cz/item/indove-prestupujici-v-ladvi

  '
post_date: 2016-08-02 20:23:32
post_excerpt: ''
published: true
summary_points:
- Pomáhal jsem indickým turistům s orientací v pražském metru.
- Německý přízvuk způsobil nedorozumění a vtipnou situaci.
- Starší muž mě obvinil z pomoci muslimům a vyvolal konflikt.
- Uklidnil jsem ho tím, že jsem muslim pracující na ruské ambasádě.
title: Indové přestupující v Ládví
---

Občas mě lidi pěkně serou. Dneska jsem vysvětloval skupině indů, že musí z metra na Ládví vystoupit a jet až dalším, když chtějí do Letnan. Anglicky moc nerozuměli, nebo mám moc  německý přízvuk, tak jsme si to chvíli vysvětlovali. Sice jsem si vzpomněl ze školy na jeden epos, který začínal "i tady bylať cesta jeho jest u konce" a mému  přízvuku se dost nasmáli, bohužel už si nevybavuju, jestli má Mahabharata nějaký epos, co by začínal slovy "A tak přestoupil na další vůz metra"... 
No, nějak jsme to dali, jenže v metru se do mě pak pustil nějaký dědek, co že prý pomáhám mohamedánům. Že nemůžu vědět, co tam chtějí dělat. Jako v těch Letňanech.
Vytočil mě do běla. Nakonec jsem mu osvětlil, že to nebyli muslimové a on se podezíravě zeptal, jak to můžu vědět. 

Odsekl jsem mu, že hlavně proto, že sám jsem muslim, ale mě se bát nemusí, protože dělám na ruské ambasádě a mám na starosti ostrahu jaderných zbraní umístěných v Česku, takže jsem důvěryhodný.

Zajímavý je, že to mu přišlo úplně v pohodě... :(((