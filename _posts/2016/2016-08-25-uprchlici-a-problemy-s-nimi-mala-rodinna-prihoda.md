---
ID: 3133
author: Patrick Zandl
layout: post
oldlink: 'https://www.marigold.cz/item/uprchlici-a-problemy-s-nimi-mala-rodinna-prihoda

  '
post_date: 2016-08-25 07:34:08
post_excerpt: ''
published: true
summary_points:
- Vorarlberg hostí 40 uprchlíků ve vesnici s 1400 obyvateli. Uprchlíci pracují ve
  stavební firmě, ale často se střídají. Střídání způsobuje problémy s neustálým zaučováním
  nových pracovníků. Nevládní organizace testuje různé přístupy k integraci uprchlíků.
  Brandýs měl stovku uprchlíků, většina se již vrátila domů.
title: Uprchlíci a problémy s nimi (malá rodinná příhoda)
---

Rakousko. Spolková země Vorarlberg. Tak trochu konec světa, údolí v Alpách. Ptám se manžela sestřenice na uprchlíky. Prý mají, asi čtyřicet, ve vesnici s čtrnácti sty obyvateli. Ptám se na problémy. Hluboce se zamýšlí, pak říká, že jo, že jsou. Že si berou vždycky pár lidí do stavební firmy kde dělá a že se pořád točí, dlouho jim tam nezůstanou. Takže se musí pořád zaučovat noví. Což je škoda, prý jsou šikovní. A to je problém, je to práce navíc ty nové pořád školit. O vesnici vedle jsou nastalo, netočí se jim. Proč se takhle točí? Prý se zkouší, co bude lépe fungovat, mají na to nevládní organizaci, která vyhodnocuje, který z přístupů se nejlépe osvědčuje ...

Kolik uprchlíků máme prý my? Říkám, že asi tak stovku, ale že většina už se vrátila domů. Kývá hlavou, že je to dobrý na tak malý město jako je Brandýs, takové výsledky s integrací. Radši mlčím a situaci neupřesňuju...