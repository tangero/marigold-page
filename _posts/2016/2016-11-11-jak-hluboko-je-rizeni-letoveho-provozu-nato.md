---
ID: 3303
author: Patrick Zandl
layout: post
oldlink: 'https://www.marigold.cz/item/jak-hluboko-je-rizeni-letoveho-provozu-nato

  '
post_date: 2016-11-11 09:05:00
post_excerpt: ''
published: true
summary_points:
- Aktualizoval jsem Průvodce Brandýsem a Boleslají s novými informacemi.
- Podzemní řízení letového provozu NATO je hluboko pod úrovní ruských střel.
- Rusové mají nové technologie, ale NATO má nového vrchního velitele.
- Překvapení z každodenních detailů mě stále inspiruje.
title: "'Jak hluboko je řízení letového provozu NATO"

  '
---

Včera večer jsem aktualizoval Průvodce Brandýsem a Boleslají od vrábského pohůnka a rozhodl jsem se některé aspekty usadit z dojmů na pevný základ. A protože jsem zrovna volal s armádním kamarádem, ptám se ho, jak hluboko je vlastně to podzemní boleslajské řízení letového provozu NATO, které si můj zápis do průvodce vysloužilo jediným kolmým nájezdem na dálnici v Česku. 
“To je tajný,” dí zachmuřeně zodpovědný kamarád. 
“Aspoň přibližně,” přemlouvám. 
“Přibližně je to o patnáct metrů hloub, než kolik je průraznost nejnovější inteligentní ruské střely,” upřesňuje.
“To jsi mi říkal před deseti lety taky,” namítám. “Od té doby mají rusové nový technologie a účinnější rakety.”
“My máme taky nový technologie,” ohrazuje se dotčeně. 
“Jaký?” ptám se zvědavě?
“Už tři roky novýho vrchního velitele. Propadáme se hanbou a zrychluje se to,” prozrazuje konečně voják NATO podstatu té zázračné technologie. 
Kývám obdivně hlavou a přepisuju informaci do průvodce. 
Díky za každý den, kdy mě ještě něco překvapí.