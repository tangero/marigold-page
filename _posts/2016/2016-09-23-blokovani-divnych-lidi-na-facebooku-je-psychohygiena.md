---
ID: 3175
author: Patrick Zandl
layout: post
oldlink: 'https://www.marigold.cz/item/blokovani-divnych-lidi-na-facebooku-je-psychohygiena

  '
post_date: 2016-09-23 10:46:07
post_excerpt: ''
published: true
summary_points:
- Blokování lidí na Facebooku kvůli nepříjemnosti není uzavírání se do bubliny.
- Verifikace informací pomocí novin a statistik, nikoliv nekontrolovaného přijímání
  přátel na sociálních sítích.
- Důležitost ohleduplnosti k sobě a skutečným přátelům při volbě, koho pustit do své
  "bubliny".
title: "'Blokování divných lidí na Facebooku je psychohygiena"

  '
---

Několik lidí v poslední době přemýšlí o tom, zda mají někoho zablokovat jen proto, že je jim na Facebooku protivný, nepříjemný - a zda se tím neuzavřou do nějaké "sociální bubliny", kterou si někdy zřejmě slibovali od Facebooku překonávat. Vypadá to, že existuje nějaká představa, že si musíte pouštět kohokoliv do "svojí bubliny" jen proto, abyste "nebyli odtrženi od reality". Ale HOVNO. Do obýváku si taky nepouštíte každýho, ale jen někoho, kdo je vám sympatický a chcete ho tam usadit. K tomu, aby člověk verifikoval své představy s realitou, mají sloužit noviny publikující výzkumy, výsledky voleb a další věci založené na statistice a ověřených informacích. Ne to, že si necháte do obýváku mezi své přátele vlézt kohokoliv, kdo tvrdí, že se tam chce usalašit a mezi vašimi přáteli něco povykládat. Tohle je jen vyčůraná metoda, jak zabrnkat na city/ještinost dotyčného a tlačit jemu a jeho přátelům jakoukoliv informaci včetně ideo-sraček a zneužívat toho, že vy narozdíl od nich máte slušný a obsáhlý seznam skutečných přátel, kteří si jdou přečíst ledasco, co je pod vaším příspěvkem napsáno. To není ani o toleranci, ani o uzavírání své bubliny, ale o vaší ohleduplnosti k sobě, svému času a svým skutečným přátelům. Omluvte můj njůspík.