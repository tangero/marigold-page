---
ID: 3210
author: Patrick Zandl
layout: post
oldlink: 'https://www.marigold.cz/item/krajske-a-senatni-volby-maji-snadne-reseni-vyhazet-listky-posuku-a-zlodeju

  '
post_date: 2016-10-07 06:32:06
post_excerpt: ''
published: true
summary_points:
- Senátní a krajské volby vyžadovaly studium programů třiceti subjektů.
- Autor eliminoval kandidáty s negativními postoji, jako zloděje a panikáře.
- Zbylí kandidáti zahrnovali Stranu zelených, Starosty a Nezávislé.
- Rakouská ambasáda vyzvala k volbě prezidenta, ale dokumenty jsou propadlé.
title: "Krajské a senátní volby mají snadné řešení: vyházet lístky pošuků a zlodějů"
---

Senátní a krajské volby v našem dvojměstí. Obálka nacpaná dvěma velikostmi hlasovacích lístků a nutností nastudovat program tak třiceti subjektů. Včera jsem si nad tím drbal hlavu, jak se k tomu jako občan seriosně postavit. Pak jsem se rozhodl pro reverzní inženýrství, když jsem ten ajťák. A začal jsem vyhazovat zloděje, pošuky a panikáře/strašáky, protože ani jedno do politiky nepotřebujeme. V senátkách vyletěl pán od Okamury, od Sládka, z DSSS a Svobodných, pak z KSČM a Huml (vítače rusáků tu nechceme) a nakonec pán z ANO a holčina z ODS, protože zlodějské strany nebrat. Zbyly dva lístky Strana zelených a jejich Mach (neplést s mimoněm od Svobodných) a Holeček ze Starostů a Nezávislých, jejichž programy si jdu pročíst. Podobně dopadly zastupitelstva, kde vyletěli všichni předešlí plus Cibulka a pár pošuků jako Koruna česká, Ne zdravému rozumu (či jak se ten blok jmenoval, přišlo mi to příhodné) a podobně. Zůstalo mi na hromádce KDU, Starostové a Piráti. Takže je jasno, bylo to rychlé a bezbolestné. Děkuji tímto lakmusovým papírkům, jako je pozice ke kradení a k strašení imigrací, že mi letošní volby usnadnily. Do toho mi přišlo z rakouské ambasády, že mám 4.12. naklusnout volit prezidenta, měl jsem za to, že jsem ho volil nedávno, ale ten čas letí. Aha, tak ne, tak ona se volba opakuje. Až na to, že mám propadlé rakouské doklady a musím je stihnout prodloužit :)