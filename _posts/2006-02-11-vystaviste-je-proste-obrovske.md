---
ID: 1918
title: Výstaviště je prostě obrovské
author: Patrick Zandl
post_excerpt: ""
layout: post
oldlink: >
  https://www.marigold.cz/item/vystaviste-je-proste-obrovske
published: true
post_date: 2006-02-11 20:57:01
---
	<p>Jelikož kongres začíná až v pondělí, máme tu víkend na prohlídku města. A Barcelona stojí opravdu za to. Mají tu hezkou službu pro turisty, v Praze bohužel neobvyklou. Turistickou autobusovou linku. Koupíte si denní lístek a můžete jí jezdit po libosti, kdykoliv nastoupit nebo vystoupit. Samozřejmě jezdí od památky k památce a je to patrový bus, patro otevřené. Moc pohodlné a fajn.</p>
	<p> Z dnešní projížďky pochází i fotografie výstaviště, či spíše kongresového centra, zde zvaného Fira di Barcelona. Ani jsem se ale neobtěžoval vystoupit z autobusu. Až zítra si půjdeme pro akreditaci.</p>
	<p>Výstaviště je obrovské, odhadem dvojnásobek oproti Cannes. Dokonce tady jednoduše uzavřeli ulici mezi výstavními halami aby stačilo se prokázat při vstupu jednou a ne už při přechodu mezi halami. A co více, bude tu jezdit kongresový autobus. A to hned s několika linkami. Tak uvidíme.</p>
	<p>Na co jest nutno dávat bacha, jsou zloději v metru. Při cestě do naší rezidence to zkoušeli i na nás, ale nejhorší na tom bylo to, jak neprofesionálně. Nebo už jsme z Prahy tak vycvičení a ostražití? Já nevím.  Prý začala nějaká olympiáda. Nevím, co je na tom pravdy, ale Barceloně je to srdečně jedno. A mne taky. Barcelona je vyzdobena na kongres, všude je moře reklam na Samsung a Motorolu, dneska jsme viděli i první obří reklamu na Nokia. A v přístavu je obrovský  nafukovací billboard na Windows Mobile. 
Pokud si Barcelona neužívá kongres tak slaví svátek svaté Eulálie. V ulicích jsou davy lidí, tančí se a zpívá, v katedrále svaté Eulálie jsou bohoslužby a před katedrálou hraje skupina. Kvas ve městě je v kontrastu k Praze dokonalý argument pro moje tvrzení, že Praha není žádné velkoměsto ani metropole...
</p><div class="box"><img src="/wp-content/uploads/1/thumb-233184874.jpg" alt="11022006(006).jpg" width="350" height="262" /><a href="/wp-content/uploads/1/mms-233184874.jpg" title="Zvětšit tento obrázek" onclick="window.open('/wp-content/1/mms-233184874.jpg','Zvětšit tento obrázek','width=1280,height=960,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div>