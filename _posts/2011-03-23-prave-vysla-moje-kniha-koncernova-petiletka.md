---
ID: 2375
title: >
  Právě vyšla moje kniha Koncernová
  pětiletka
author: Patrick Zandl
post_excerpt: ""
layout: post
oldlink: >
  https://www.marigold.cz/item/prave-vysla-moje-kniha-koncernova-petiletka
published: true
post_date: 2011-03-23 16:22:23
categories: [Knihy]
---
Avizoval jsem, že chcu tento pokus učinit. A stalo se. Na Palmknihách právě vyšla moje "nová" <a href="http://www.palmknihy.cz/web/kniha/koncernova-petiletka">kniha Koncernová pětiletka.</a> Takže pár dat k ní: je to jen a výhradně ekniha, vychází v běžných formátech epub/mobi/pdf tak, abyste ji přečetli na všech běžných čtečkách jako iPad, Kindle, CyBook, mobilech a dalších zařízeních včetně PC. Ale doporučuju čtečku. Kniha stojí 79 Kč (s DPH) a to je zhruba ten hlavní důvod, proč vychází i jako ekniha. V papírové verzi by se pohybovala někde mezi 150-200 Kč na obchodě. A co je na tom nejlepší? Kniha je bez DRM, tedy bez softwarové ochrany. Můžete si ji stáhnout ve všech zmíněných formátech a pouštět, kde je vám libo, pro přiměřenou osobní potřebu. 

<a href="http://www.palmknihy.cz/web/kniha/koncernova-petiletka"><img src="http://www.marigold.cz/wp-content/uploads/koncernova.jpg" alt="Koncernová.jpg" border="1" width="250" align="right" /></a>Kniha je něco, jako pokus. Když jsem měl vloni schůzku s šéfem Palmknih Jiřím Vlčkem, bavili jsme se o tom, co by bylo možné udělat pro to, aby eknihy v Česku šly podobně nahoru, jako v zahraničí. A kromě mnoha super nápadů (nakoupit a rozdat čtečky) vznikl jeden konstruktivní: chce to příklad. Chce to vidět, jak opravdu prodej eknihy funguje. To, že se běžné knihy prodají elektronicky desítky kusů půl roku poté, co vyšla tiskem, moc velký motiv pro vydavatele, jít do eknih, neznamená. Prodalo by se zásadně více, kdyby kniha vyšla včas elektronicky, bez DRM opruzů? Nebo si ji lidi nasdílejí, rozdají? A kolik se toho prodá, když vyjde JEN elektronicky? Bylo by to proveditelné? Jenže takhle nikdo z autorů knížku vydat nechce, namítal Jiří Vlček. 

A tehdy mě napadlo, že mám šuplík plný vlastních knížek, u kterých je pravděpodobné, že k nim mám i práva (i když Dilia by mě přesvědčovala o opaku) a že by věc tedy mohla být proveditelná. A i rychle. 

Rychle se akorát ukázalo, že tak rychle to nepůjde. Z knihy jsem totiž kdysi ve vzteku vyhodil dopsaný závěr, takže bylo třeba udělat nepopulární, sednout si na zadek a napsat jej znovu. Což se zrovna nehodilo, ale slib je slib, takže jsem sedl a psal. A nedávno dopsal. 

Zkušenosti s tím, jak se vydává elektronická kniha, si nechám na později, na nějaký komplexní článek. Nyní je hlavně čas poděkovat Mileně Jakoubkové a jejímu novému vydavatelství Bookanýr, která se postarala o jazykové korektury a zdárné završení díla - a pamětníky Žertvova deníčku pozvat ke čtení Koncernové pětiletky. Za odezvu budu rád, ať už bude jakákoliv. 

A vás ostatní budu průběžně informovat, jak si kniha vede. A <a href="http://www.palmknihy.cz/web/kniha/koncernova-petiletka">ukáza je dostupná</a> - překvapivě pod linkem Ukázka :)

A co je na té knížce ještě zvláštní? Pokusil jsem se sepsat kdysi příběh (a o tom bude někdy samostatné povídání, teorie příběhů, to je moje), který si mohou přečíst jak ženy, tak muži - a každý bude číst ve stejných řádcích něco jiného. Podařilo se? U někoho ano, u někoho ne... tak už to chodí :)