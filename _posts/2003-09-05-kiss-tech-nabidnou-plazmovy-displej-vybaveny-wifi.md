---
ID: 484
title: >
  KiSS Tech. nabídnou plazmový displej
  vybavený WiFi
author: Patrick Zandl
post_excerpt: ""
layout: post
oldlink: >
  https://www.marigold.cz/item/kiss-tech-nabidnou-plazmovy-displej-vybaveny-wifi
published: true
post_date: 2003-09-05 15:31:00
---
<p>
Na německém veletrhu IFA byly k vidění i další zázraky soužití WiFi a spotřební elektroniky. <IMG height=135 alt="KiSS Plazmový displej s WiFi" src="/wp-content/uploads/kissplazma.jpg" width=148 align=right>Dánská firma KiSS Technology zaměřená hlavně na výrobu DVD přehrávačů a hifi techniky přišla se 42 palcovým plazmovým displejem označeným jako PD342. </p>

<p>
Jeho hlavní výhodou má být WiFi rozhraní, skrze nějž je schopno přijímat obrázky, videa a zvukové soubory z vašeho počítače. Je tu také podpora připojení do internetu, takže lze přehrávat video i přímo z internetu, pokud vaše linka na to stačí. Podpora formátu DivX je u firmy KiSS téměř samozřejmostí. DVD je pro jistotu v displeji vestavěno a displej nabízí HDTV kvalitu, kterou si u nás ovšem vychutnáme jen velmi těžko. </p>

<p>
Cena ani termín dodávek zatím není znám, ale žádná láce to nebude. </p>

<p>
Pokud se vám zdá, že byste na tu plazmu asi neměli dostatek hotovosti, můžete si vystačit i <STRONG>s přehrávačem DVD ze série KiSS DP-1500s</STRONG>. Tyto přehrávače jsou <STRONG>vybaveny ethernetovým portem a PCMCIA slotem</STRONG> takže mohou být připojeny do počítačové sítě a přehrávat i data uložená na ní. Pokud do slotu vložíte WiFi kartu, tak dokonce může přehrávač být připojen bezdrátově skrze WiFi. Za příplatek můžete do přehrávače umístit pevný disk o kapacitě 40 nebo 80 GB. Jestli to dobře chápu, přehrávač na tento disk neumožní nahrávat, pouze z něj přehrává data, ale jistý si tím nejsem. . Přehrávač může přehrávat formáty CD/MP3, Ogg Vorbis, DivX, XviD, CD-RW a DVD+-RW a umí přijímat internetové rádio. Update firmware probíhá online po internetu. Moc fajnová hračka! <A href="http://www.kiss-technology.com/templates/side.asp?pid=431" target=_blank>Specifikace zde</A>.</p>

<p>
<EM>Podrobnosti: </EM><A href="http://www.kiss-technology.com/templates/side.asp?level=2&amp;pid=437" target=_blank><EM>KiSS Tech</EM></A><EM>.</EM>&#160;</p>
