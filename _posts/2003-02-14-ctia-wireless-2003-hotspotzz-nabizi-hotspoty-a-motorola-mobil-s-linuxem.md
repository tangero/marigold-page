---
ID: 95
title: 'CTIA Wireless 2003, Hotspotzz nabízí hotspoty a&nbsp;Motorola mobil s&nbsp;Linuxem'
author: Patrick Zandl
post_excerpt: ""
layout: post
oldlink: >
  https://www.marigold.cz/item/ctia-wireless-2003-hotspotzz-nabizi-hotspoty-a-motorola-mobil-s-linuxem
published: true
post_date: 2003-02-14 09:20:00
---
<p>
Dneska nic moc globálně zajímavého. <STRONG>CTIA WIRELESS 2003</STRONG> (americká konference) bude mít v březnu v náplni i WiFi - jenže já do Ameriky nejezdím, nesnáším tu buzeraci na letišti (a to i když jsem občan EU, to si vážně myslí, že každý touží prchnout do USA?). Takže tam nebudu. V každém případě to bude o bezdrátové bezpečnosti, <A href="http://www.wow-com.com/news/press/body.cfm?record_id=1216" target=_blank>program je zde</A>. </p>

<p>
Další legrácka je od firmy <A href="http://www.80211-planet.com/news/article.php/1584041" target=_blank>Hotspotzz</A>, která nabízí <STRONG>hotové hotspoty s autorizačním systémem a vším</STRONG>, které si za 500 USD koupíte a můžete klientům Hotspotzz za provizi nabízet připojení k internetu přes vaše připojení. Fajn nápad, to by bylo príma kdyby se s něčím podobným objevil někdo u nás...</p>

<p>
A pro linuxáře: Motorola představila svůj <STRONG>chytrý telefon vybavený Linuxem - Motorola A760.</STRONG> Je vybavený i plnou verzí Javy. Je v něm kamera, MP3 přehrávač a spousta dalších věcí, které byste od mobilu s Linuxem čekali. Motorola slibuje, že se neovládá z příkazové řádky, ale přes její firemní nadstavbu. Už se moc těším, až dorazí do ČR. Pak přemluvím Fufa, aby mi do toho telefonu instaloval Apache a budeme provozovat Marigolda mobilně přes GPRS :) Tisková <A href="http://www.motorola.com/mediacenter/news/detail/0,1958,2349_1920_23,00.html" target=_blank>zpráva Motoroly</A> a článek <A href="http://www.mobil.cz/mobilni_komunikace/mobilni_telefony/abecedni_prehled_mt/motorola/motorolaa760prvniinfo030214.html" target=_blank>na Mobil.cz</A>.</p>
