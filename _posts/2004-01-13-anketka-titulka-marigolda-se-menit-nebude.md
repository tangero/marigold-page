---
ID: 788
title: 'Anketka: titulka Marigolda se měnit nebude'
author: Patrick Zandl
post_excerpt: ""
layout: post
oldlink: >
  https://www.marigold.cz/item/anketka-titulka-marigolda-se-menit-nebude
published: true
post_date: 2004-01-13 08:58:00
---
<p>
Ankety na Marigoldovi jsem předělal v souladu s nejnovějšími poznatky psychologie a sociologie tak, že nezobrazují výsledky průběžně před hlasováním, uvidíte je až po hlasování nebo po kliku na patřičný link ve vyskakovacím okně. A nyní k vyhodnocení ankety minulé. Ptal jsem se, <STRONG>zda mám předělat titulku Marigolda</STRONG> a odpovědělo rovných 100 hlasujících. </p>

<UL>
<LI>78% hlasujících říká, že mám titulku nechat beze změn, tedy že jim délka stávající strany nevadí</LI>
<LI>12% respondentů bylo pro to, abych delší příspěvky usekl a zbytek byl dostupný po odkliku (tedy podobně, jako to má Pooh.cz)</LI>
<LI>6% lidí by bylo pro, aby na titulce byly jen perexy zpráv a odkazy na články podobně, jako je tomu u zpravodajských serverů</LI>
<LI>4% lidí byla pro rozšíření výpisu na titulná stránce o výpisy komentářů a AutoTrackBack</LI></UL>
<p>
Výsledek je tedy jasný, <STRONG>nic se měnit nebude a titulka zůstane</STRONG> prakticky tak, jak je. Jen pro pořádek: prvotní záměr byl takový, že nebudu čtenáře nutit klikat na kratší zprávy a ty budu celé vypisovat na titulní stránce. Pravda je, že tehdy jsem dělal zprávy přeci jen kratší, postupem času se ale ukázalo, že čtenáři mají rádi přeci jen souvislejší text (tedy kupříkladu formát Drobků) a tak jsem několik zpráviček začal propojovat do jednoho spotu. Článkem tu na Marigoldovi zovu věci, které mají dlouhodobou platnost a stojí za to, aby byly zviditelňovány a propagovány, aby se neztratily v záplavě blbostí typu "nějaká firma má zase o pět megaherz rychlejší procesor". Jde tedy hlavně o různé technologické články atd. </p>

<p>
Také jsem v souvislosti s tím <STRONG>upravil WiFi konferenci na Pandoře</STRONG> tak, že jsem ji uzavřel pro externí přispěvovatele. Konference byla od počátku určena k distribuci všech článků z Marigolda emailem a občasné porušování tohoto pravidla bylo lidem nevhod. Pokud chcete Marigolda emailem, <A href="http://pandora.idnes.cz/conference/wifi" target=_blank>tu je možnost si ho objednat</A> (je tam ale denní zpoždění).</p>

<p>
<STRONG>A nová anketní otázka?</STRONG> Který mobilní operátor podle vás v roce 2003 nejvíce zabodoval?</p>
