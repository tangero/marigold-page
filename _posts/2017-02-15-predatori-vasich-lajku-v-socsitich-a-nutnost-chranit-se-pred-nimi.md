---
ID: 3515
post_title: 'Predátoři vašich lajků v&nbsp;socsítích a&nbsp;nutnost chránit se před nimi'
author: Patrick Zandl
post_excerpt: ""
layout: post
permalink: >
  https://www.marigold.cz/item/predatori-vasich-lajku-v-socsitich-a-nutnost-chranit-se-pred-nimi
published: true
post_date: 2017-02-15 10:16:40
---
Přečetl jsem si <a href="https://zpravy.aktualne.cz/zahranici/zadny-zabijak-voleb-neexistuje-je-to-jen-sikovna-reklama-jed/r~0dc71f94f20111e69d89002590604f2e/">rozhovor s Josefem Šlerkou</a> o <a href="https://cambridgeanalytica.org">Cambridge Analytica</a> - firmě, která měla skvělými destilačními algoritmy ze sociálních sítí rozhodnout volby ve prospěch Trumpa. Mám stejné latentní podezření: firma spíše skvěle prodává sebe, než prodala Trumpa. Jedna věc je rozškatulkovat voliče, jiná věc je vytvořit zprávu a tu věrohodně doručit, to všechno za efektivních nákladů.

Ale před časem mě tento (a podobný) monitoring socsítí přivedl k jiné myšlence. Na každou zbraň se časem začne poptávat protizbraň. Jenže jak udělat protizbraň na něco, co sleduje vaše chování, vychytává vaše slabiny a připravuje maximální možný úder do slabých míst? Inu, to byste potřebovali osobní firewall. Něco, co "podvrhne" vaše chování, například to bude vystupovat velmi transparentně a přesvědčivě vůči sociálním sítím a "lajkovat" za vás témata, která ve skutečnosti vůbec nelajkujete. Jen proto, aby to zmátlo váš osobnostní profil u takových predátorů, jako je CamAn - a donutilo je to vygenerovat plonkové kampaně na vaši osobu, které se netrefí do vašich slabin.

Na první pohled je to jednoduché. Na ten druhý už ne tolik. Za prvé je potřeba, aby takové lajkování vypadalo věrohodně, aby ho Facebook neodfiltroval (ačkoliv to se CamAn nemusí v první chvíli dozvědět, později by ty data FB jistě přepustil). Musí se tedy takové podvržené lajkování schovat do běžného provozu. Zároveň je potřeba vyfiltrovat z notifikací upozornění na aktualizace podvržených lajků, aby se uživatel nedivil a nebyl zahlcený. To z HTTPS přenosu není extra easy.

Když o tom tak přemýšlím, chtělo by to mít možnost instalovat podobný ochranný software třeba na router, ten by zajišťoval maskovací lajky. V prohlížeči či přímo na routeru by zase plugin odklikával notifikace ze stránek, které ve skutečnosti uživatel nelajkoval, aby uživatele nemátly (už by byly vybalené z HTTPS).

Napadá někoho lepší postup?

Teď už jenom někde sehnat router zaměřený na bezpečnost a dostatečně otevřený pro to, provést na něm takovou bezpečnostní úpravu... :)