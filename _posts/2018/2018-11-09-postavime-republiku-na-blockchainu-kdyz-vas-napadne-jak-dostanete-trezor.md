---
categories:
- Blockchain
- Krypto
- Energetika
excerpt: null
layout: post
summary_points:
- Blockchain Republic podporuje větší zapojení Česka do blockchainových technologií.
- Trezor Model T je nabízen jako cena za nejlepší návrh využití blockchainu ve státní
  správě.
- Účastníci soutěže mají použít SWOT analýzu k navržení řešení.
- Termín pro odevzdání návrhů je stanoven na 16. listopadu 2018.
title: "Postavíme republiku na blockchainu. Když vás napadne jak, dostanete Trezor"
---

Na internetu se objevila iniciativa  [Blockchain Republic](https://www.blockchainrepublic.cz/)  zaštítěná (docela) známými jmény a volající po tom, aby se Česko více angažovalo v blockchainových a obecně distribuovaných technologiích. Zjednodušeně řečeno, aby „Česko běželo na blockchainu“. Hned se objevila spíše nezodpovězená diskuse, co by tak blockchainového (mimo měny) mohlo pomoci a jaký systém chodu bychom takhle mohli převést.

No a do toho mi dorazily dva Trezory Model T – tedy hardwarové blockchain peněženky, z čehož potřebuju já jen jeden. Takže je tu logicky prostor pro malou guerillovou soutěž (protože s BR nemám nic společného): zkuste vymyslet, kde by se dala blockchain technologie do státní správy nasadit. Nemusíte mít detailně promyšlený koncept, ale čím více promyšlené to budete mít, tím větší šance je, že mě to osloví a Téčko bude vaše. Detaily následují…

![Takovýhle Trezor může být váš!](/assets/trezor-dar.jpeg)

**Zkuste se nad problémem zamyslet klasickou SWOT analýzou**. Tedy odpovědět mi na otázky:

-   Jaký  **problém**  či příležitost to řeší?
-   Jak to zlepší stávající stav (**silné stránky**)?
-   Jaké výzvy to přináší, jaké budou nutné změny (**slabé stránky**)?
-   **Konkurence**, čili neexistují jiné technologie či postupy, které jsou vhodnější?

> Odpovědi na tyhle čtyři otázky mi šoupněte jako komentář sem pod článek a příští pátek 16.11.2018 vyberu někoho, kdo dá nejzajímavější či nejproveditelnější záměr (moje subjektivní hodnocení) a komu pošlu Téčko (Trezoru, ne Forda). Jinak si Trezor Model T samozřejmě  [můžete koupit sami i bez soutěže](https://web.archive.org/web/20210124182740/https://shop.trezor.io/product/trezor-model-t).

### Příklad

A tím ho vyjímám ze soutěže, leda byste ho promysleli o dost lépe!

**Příležitost:**  Občanka postavená na blockchainu řeší jednoznačnou osobní i elektronickou identifikaci občana.  
**Zlepšení:**  Blockchain občanku může vydávat kdokoliv, kdo splňuje technické i právní náležitost a umožní to jednoznačnou elektronickou identifikaci. Zkrátí se fronty, zlevní se výdej občanek. Existuje plastová kartička s veřejným klíčem.  
**Výzvy:**  lidi si nebudou pamatovat privátní klíč, takže se musí řešit jeho distribuce k nim, například vytištění atd.  
**Konkurence:**  dnešní občanky nějak fungují, lidi náklady na ně nevnímají, elektronizace u nich postupuje pomalu a lidi ji nevyžadují. variantou jsou centralizované čipové občanky, kde hodně lidí uklidňuje naopak to, že věc garantuje stát.

Hurá do toho,  _ukažte, že máte fantazii_. Nejde mi ani tak o vyřešení běžných problémů, jako klidně něco z vašeho oboru, třeba systém oběhu vratných lahví 🙂

**Termín na řešení je do pátku 16.11.2018.**

PS: Pokud se v blockchainu neorientujete, tady je  [takový úvodní článek ode mne](https://web.archive.org/web/20210124182740/https://www.marigold.cz/item/blockchain-jak-uvazovat-o-konceptu-s-nadeji-revoluce). A tady seznam mých článků  [na toto téma na Marigoldu](https://web.archive.org/web/20210124182740/https://www.marigold.cz/item/tag/bitcoin).