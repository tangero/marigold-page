---
ID: 2042
author: Noname
layout: post
oldlink: 'https://www.marigold.cz/item/peprnet-cz-a-projekty-bbf-vubec

  '
post_date: 2006-11-22 14:08:58
post_excerpt: ''
published: true
summary_points:
- Noname, člen BBF, reaguje na kritiku Peprnet.cz a porušování autorského zákona.
- MIČR nerespektovalo doporučení BBF a schválilo projekty umístěné "pod čarou".
- Noname navrhoval snížení rozpočtu Peprnet.cz a upozorňoval na porušení nekonkurenčního
  pravidla.
- BBF rozhýbalo český internet, ale dotace nebudou pokračovat a rozdělí se jen malá
  část.
title: "Peprnet.cz a projekty BBF vůbec"
---

<texy>**Noname píše:** jak asi všichni víte, byl jsem člen odborné komise při Ministerstvu  Informatiky známém jako Fórum pro vysokorychlostní Internet či Broadband Fórum (BBF). Obrátil se na mě proto teď Dan Dočekal, který psal "článek o Peprnet.cz":http://digiweb.ihned.cz/c6-10053280-19807110-i00000_d-peprnet-cz-bulvar-za-5-2-milionu resp. "o porušování autorského zákona u Peprnet.cz":http://digiweb.ihned.cz/c6-10053280-19808850-i00000_d-maji-miliony-a-porusuji-autorsky-zakon (Peprnet.cz je jeden z projektů, které dotaci dostali)
> Dobré ráno,

> Je toto autentické? A jak hluboko pod čarou byl PEPRNET.CZ? :)

> Jako člen BBF komise mohu říct, že MIČR naše doporučení rozhodně nerespektovalo a neschválilo projekty, které se umístily na prvních místech, zato schválilo projekty, které se umístily pod čarou. Nerespektovalo ani naše návrhy na snížení rozpočtů, ani si nevšímalo našich námitek proti některým projektům.

Než jsem stačil odpovědět, tak článek publikoval, a m.j. napsal něco s čímž hluboce nesouhlasím:

> Po pár minutách prohlížení jsem přemýšlel nad tím, kdo za to vlastně může. A pak mi to konečně došlo:  Členové Fóra pro vysokorychlostní internet

Proto cítím potřebu veřejně odpovědět a reagovat na tyto (IMHO zcela oprávněně kritické) názory:

<!--more-->

Je to autentické. Co se týče Peprnetu, ten byl nad čarou, ale všichni
členové, kteří se zabývali výší rozpočtu a nechali si dělat i odhady
nákladů (včetně mě) navrhovali výrazné snížení (tuším průměr byl někde
okolo 3-4 milionů (nevím přesně, musel bych se kouknout)

Tento projekt byl ve skupině "Osvěta a podpora", kterou jsme většinově chtěli co
nejvíce podporovat, protože to nehrozilo "průsery" typu WiFi v Praze a
viděli jsme to jako největší nedostatek českého Internetu v horizontu
roku 2007, ve kterém by tyto projekty nejpozději měly začít fungovat
(a to se potvrdilo, dnes již není v infrastruktuře vesměs
nepřekonatelný problém).

Ale bohužel v této kategorii bylo nejméně projektů a tak se dostal i
tento. Někteří členové jej velmi podporovali s argumentem, že je to
sice smutné, ale právě bulvár může přitáhnout nejvíce lidí k
Internetu.
Já osobně jsem jako jediný tomuto projektu dal 0 bodů a mé výhrady
byly trojího druhu.
1) nedomnívám se, že by mělo ministerstvo podporovat bulvár
2) domnívám se, že i bez dotace zde existuje a funguje zde několik přímých konkurentů, a imho je to tedy jasné porušení nekonkurenčního pravidla.
3) měl jsem odhady zpracování takového projektu, které hovořily o cca. 2 MIO Kč, tedy výrazně méně než požadovali a než dostali.

Navrhoval jsem (když už chce ministerstvo podporovat bulvár) alespoň
využít pravidla de-minimis, které umožňuje přidělit peníze i
projektům, které hospodářskou soutěž narušují, ale max. do výše 100
000 € jednomu subjektu v průběhu 3 let.

Tyto výhrady bohužel nebyly akceptovány. Je mi to líto a štve mě to,
neboť to háže špatné světlo i na mou práci, ačkoliv věřím, že jsme ji
většinově odvedli velmi dobře a kromě asi 4 výjimek nemám zásadní
námitky proti přiděleným projektům (ne že by se mi všechny ostatní
líbily, ale u 1/14 poradního hlasu nelze očekávat plnou shodu se
zbylými 13/14). A u jednoho projektu, který jsem osobně považoval za
zcela nejhorší, že jsem kvůli němu i následně osobně intervenoval u
ministryně, alespoň byla dotace velmi výrazně snížena.

Přesto věřím, že BBF do značné míry splnilo svůj účel a rozhýbalo
českým Internetem, i když ne přímo - podle neoficiální zprávy od
známého z ČTc (prosinec 2005) bylo BBF důvodem, proč ČTc zvýšilo z
ničeho nic rychlost ADSL na 4 násobek, abychom jej považovali za
broadband a tedy za konkurenci. Mnohé projekty bez dotace získaly
peníze následně jiným způsobem. Začalo se o problému více hovořit.
Členové BBF, kteří jsou z telekomunikačních asociací a jsou ředitelé
velkých telekomunikačních firem dokonce přiznali, že vůbec netušili,
jaké jsou problémy a čtení 206 projektů jim otevřelo oči.

Proto lituji, že dotace již nebudou pokračovat, z oněch slíbených 800
mio bude nakonec rozdáno jen asi 100 MIO, a to je řádově jedno
procento z daní, které telekomunikační firmy a jejich zákazníci
každoročně státu odvedou, a to nepočítám úspory podpory v
nezaměstnanosti u lidí využívajících internet, zvýšení objemů domácího
i zahraničního obchodu, zvýšení vzdělanosti a tak dále.

To jedno procento rozhodně není ve výsledku nic, co by mohlo trh
poškodit, zejména, když se prostředky přidělují s rozmyslem a myslím,
že v tomto jsme se již hodně poučili a další roky by již k takovým
lapsům nedocházelo.

I díky tomu, že jsem se osobně snažil to dostat co nejvíce na oči
odborné veřejnosti, se o tom hodně mluvilo a všichni zúčastnění si
dávali větší problém na problémy. Větší "průser" tak jsou nakonec
dotace, které s BBF nesouvisely - sto milionů pro Prahu na bezdrátový
internet, které si přidělili de-facto sami pražští zastupitelé z
evropských fondů, sto milionů na internet do knihoven atp.