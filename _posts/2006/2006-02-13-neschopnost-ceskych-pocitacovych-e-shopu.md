---
ID: 1923
author: Noname
layout: post
oldlink: 'https://www.marigold.cz/item/neschopnost-ceskych-pocitacovych-e-shopu

  '
post_date: 2006-02-13 15:53:42
post_excerpt: ''
published: true
summary_points:
- Notebook pro kamaráda za 37 tisíc bez DPH se obtížně hledá.
- České e-shopy postrádají filtry pro váhu, cenu a tablet PC notebooky.
- Telefonáty na specialisty jsou zdlouhavé a neefektivní kvůli specializaci.
- Komentáře u článků jsou opět povoleny, antispam Captcha dočasně chybí.
title: Neschopnost českých počítačových e-shopů
---

<p><strong>Noname píše:</strong> Zrovna pro kamaráda sháním notebook - dostal na něj od šéfa 37 tisíc bez DPH a chtěl by to nejlepší za tuhle cenu, ale jak jsem zjistil, české eshopy takový výběr vůbec neulehčují. Zkoušel jsem asi 10 firem, které mě napadly, ale zkuste si ve vašem oblíbeném obchodě takové základní věci jako zúžení výběru na notebooky pod určitou váhu (nebo alespoň srovnání podle váhy), nebo filtr na od/do částku a nebo prubířský kámen všech - vyhledat tablet PC notebooky. Dokonce jsem se musel uchýlit i k telefonátům na specialisty v jednotlivých firmách, jenže u některých firem jste čekáte třeba 15 minut a pak vás to přestane bavit. Jinde vás obchodník přepojí na technika, technik ovšem nezná ceny, takže s výběrem podle ceny také neporadí. A nebo mají obchodníky specializované podle značek, mě je to ale značka víceméně ukradená. Takže po dvou dnech jsem s výběrem stále na začátku.</p>


<p>Offtopic P.S.: Jak někteří z vás zjistili, už je opět možné komentovat články, zatím není naimplementována antispam funkce Captcha (z neznámých důvodů nefunguje, na řešení pracuji), takže případné spamy mažu ručně a spammery dávám do blacklistu (Patrick je jak víte ve Španělsku, takže vás bude zásobovat s informacemi odtud).</p>