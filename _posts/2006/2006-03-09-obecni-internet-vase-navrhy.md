---
ID: 1942
author: Noname
layout: post
oldlink: 'https://www.marigold.cz/item/obecni-internet-vase-navrhy

  '
post_date: 2006-03-09 23:20:47
post_excerpt: ''
published: true
summary_points:
- Diskuse se rozjela pod článkem o obecním internetu zdarma.
- Autor shrnuje návrhy z diskuse a přidává k nim otázky.
- Návrhy zahrnují výběrové řízení, financování obcí, a volnou konkurenci.
- Další návrhy se týkají pokrytí náměstí, snížení daní, a spolupráce s ISP.
title: "Obecní internet – vaše návrhy"
---

<p>
  <strong>Noname píše:</strong>
  Vaše diskuse
  <a href="/item/jaky-je-vas-nazor-na-obecni-internet-zdarma">pod včerejším článkem</a>
  se rozjela, děkuji za všechny názory, samozřejmě není uzavřena, pište klidně nové nápady.
</p>

<p>
  Zatím zkusím sesumírovat co v diskusi padlo (omlouvám se za zjednodušení), přidám k tomu některé otázky, takže ti co zde najdou řešení, se kterým souhlasí, mohou zkusit odpovědět, ti ostatní mohou navrhnout jiné.
</p>

<ol>
<li>Výběrové řízení na nízkorychlostní veřejný internet na určité pokrytí. Vyšší rychlosti může ISP nabízet za peníze. Obec se bude podílet na nákladech. (pablo)
<ul>
<li>Jaká rychlost maximálně?</li>
<li>Dát nějaký datový limit a jestli ano, jaký?</li>
</ul>
</li>
<li>Obec v současné době bez internetu (tj. malé obce) jej zcela zafinancuje a bude provozovat případně si na to někoho najme (Luax, Slavista). Případně obec takto pokryje nepokryté části obce (Kráťa).
<ul>
<li>Má jej pak nabízet za peníze?</li>
<li>Jaké parametry připojení má nabízet?</li>
<li>Jestli má vybírat poplatky, aby se to vrátilo (Slavista), jakou návratnost má počítat a co všechno jsou náklady obce?</li>
<li>co to je "bez internetu" (dial/up, GPRS, CDMA ...)?</li>
<li>Nebude tak obec bránit vstupu konkurence na místo, kde sama internet poskytuje?</li>
</ul>
</li>
<li>Obec zafinancuje výstavbu infrastruktury a nabídne jí transparentním způsobem ISP pro poskytování konektivity (ooook, marek)
<ul>
<li>Má stavět jen páteřní síť nebo řešení až do bytů?</li>
<li>Bude se o to starat přímo obec?</li>
<li>Co na to vlastníci lokální infrastruktury?</li>
<li>Má stanovovat minimální rychlosti a maximální ceny? (marek)</li>
</ul>
</li>
<li>Volná konkurence obecního internetu těm komerčním místních ISP (vrabcak).
<ul>
<li>je regulérní hospodářská soutěž, když obec nehospodaří se ziskem ale s daněmi, nemůže zkrachovat a tedy může nabízet libovolné ceny?</li>
</ul>
</li>
<li>Pouze pro pokrytí náměstí atp. (Slavista)
<ul>
<li>Jaká maximální rychlost?</li>
<li>Nějaké datové limity?</li>
<li>Co obyvatelé a firmy sídlící v okolí náměstí?</li>
</ul>
</li>
<li>Žádný obecný internet nebudovat, snížit daně a kdo jej chce, ať si jej koupí. Je to jen zajištění úředníků na stáří. (josef)
<ul>
<li>Když se sníží daně, bude pak internet dostupný všude?</li>
<li>Bude všude dostupný ve stejné kvalitě?</li>
<li>Jak zabránit digital divide u vesnic kde nebude, nebo bude výrazně horší?</li>
</ul>
</li>
<li>Obec koupí konektivitu, ISP vybudují pokrytí (che)
<ul>
<li>Kdo se o to bude starat?</li>
<li>Má to prodávat nebo dávat zdarma?</li>
<li>Mohou být na takové konektivitě provozovány komerční služby?</li>
<li>Na jak dlouho má počítat návratnost?</li>
<li>Co když ISP nepřijdou / zkrachují?</li>
</ul>
</li>
<li>ISP vybuduje konstrukce / věže pro umístění antény, či pronajme prostory (Kráťa)
<ul>
<li>S jakou návratností má počítat pronájem vybudované věže?</li>
<li>Bude to stačit, aby ISP přišli?</li>
<li>Bude to znamenat dostupný internet?</li>
</ul>
</li>
</ol>