---
ID: 1974
author: Patrick Zandl
layout: post
oldlink: 'https://www.marigold.cz/item/linksys-ma-dva-voip-wifi-telefony-wip300-a-wip330

  '
post_date: 2006-05-23 21:43:43
post_excerpt: ''
published: true
summary_points:
- Linksys uvádí WiFi VoIP telefony WIP300 a WIP330, podporující SIP a VoWLAN.
- WIP330 nabízí 2,2" LCD, webový prohlížeč pro hotspoty a 802.1x autentizaci.
- Cena WIP300 je 220 USD, WIP330 stojí 370 USD a podporuje internetové video.
- WIP330 je určen pro cestování díky podpoře přihlašování do různých sítí.
title: "Linksys má dva VoIP WiFi telefony: WIP300 a WIP330"
---

<p>Linksys přichází na trh (samozřejmě ten americký zatím) se dvěma VoIP telefony, jež se připojují skrze WiFi. Není to žádná novinka, s VoIP WiFi telefony se roztrhl tak pytel, že už se jim muselo začít nějak šikovné říkat, což má být VoWLAN - jako Voice over Wireless LAN. Jenže Linksys, to je něco trošičku jiného, než asijská rychlofabrička - Linksys má jméno a Cisco v zádech. Navíc potřebovalo ukázat něco, s čím by vytřelo zrak NetGearu, an nedávno představil VoWLAN telefon podporující Skype (ještě se neprodává). Linksys samozřejmě podporuje SIP. </p>

<div class="rightbox"><img src="/wp-content/uploads/20060523-WIP330_med.jpg" alt="Linksys WIP330" width="190" height="285" /></div>
<p>Dvojice telefonů se jmenuje WIP300 a WIP330 (na obrázku) a liší se samozřejmě cenou, ale také určením. WIP330 má totiž vestavěný i prohlížeč. Ten je na telefonu z pragmatického důvodu - abyste se mohli zalogovat přes dashboard u sítí, které takové logování vyžadují. To je super, protože tak se můžete přihlásit na cestách i k hotspotu, který požaduje přihlášení přes web. Kromě toho je zde integrované 802.1x. Rozdíl je také v LCD obrazovce, zatímco WIP330 ji má 2,2 palce, WIP300 jen 1,8 palce. </p>

<p>WIP300 je k dispozici za 220 USD, WIP330 za dosti vysokých 370USD, tady už se projevuje zřejmě silnější hardware pro prohlížení webu. Prý si dokonce na telefonu pak můžete přehrávat internetové video. Co se tím myslí, není přesně známo. </p>

<p>Rozdíl mezi oběma telefony tedy asi chápeme. Zatímco levnější model je vhodný pro domácí a kancelářské použití, dražší model je určený pro použití na cestách, když nevíte, do jaké sítě a jak se budete muset hlásit. Mezi tím stihla řada WISP potvrdit, že se jím do jejich sítě dostanete - například Boingo, T-Mobile a další. Hlavní výhodou obou telefonů má být podpora 802.11g a především jednoduché a spolehlivé uživatelské rozhraní, což není zrovna vlasnost, na které by se ostatní (hlavně noname) výrobky shodly. Uvidíme, jdu objednávat.   
Ofiko <a href="http://www.linksys.com/servlet/Satellite?c=L_News_C2&amp;childpagename=US%2FLayout&amp;cid=1147850019085&amp;pagename=Linksys%2FCommon%2FVisitorWrapper">info Linksys.com</a>
</p>