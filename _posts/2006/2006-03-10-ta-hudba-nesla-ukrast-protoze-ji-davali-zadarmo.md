---
ID: 1943
author: Patrick Zandl
layout: post
oldlink: 'https://www.marigold.cz/item/ta-hudba-nesla-ukrast-protoze-ji-davali-zadarmo

  '
post_date: 2006-03-10 10:02:44
post_excerpt: ''
published: true
summary_points:
- Ukolébavka od Znouzectnosti uspává Sofii, ale autor si pletl slova.
- Autor zjistil název Ukolébavka a našel text na webu Znouzectnosti.
- Originální nahrávka Ukolébavky byla nedostupná v obchodech i online.
- Znouzecnost nabízí MP3 zdarma na svém webu, takže autor získal píseň legálně.
title: Ta hudba nešla ukrást, protože ji dávali zadarmo
---

<p>Občas musím řešit specifické problémy. Tentokrát jím byla ukolébavka pro Sofii. Jednu dobrou a méně známou znám, tak když dávám Sofii spát, tak ji zpívám. Zabírá to dokonale, u druhé sloky Sofie drží oči zavřené, abych už přestal a vypadl. Jenže se ukázalo, že si slova nepamatuju přesně. Tradičně jsem to řešil tak, že jsem si je domýšlel, jenže to už se mi v ukolébavce hromadili mrtví, přízraky a zombíci. </p>

<p>A tak jsem tento týden zjistil, CO je to za ukolébavku. Jmenuje se nepříliš překvapivě <a href="http://www.znc.cz/texty/loutxt.htm">Ukolébavka</a>. A nazpívala ji Znouzecnost. Na webu Znouzecnosti jsem našel skutečná slova, ukázalo se, že jsem se lišil jen v prvních pár slokách. </p>

<p>Pak mne samozřejmě napadlo, že by bylo fajn si poslechnout originální provedení Ukolébavky. Začal jsem pátrat. Ha, vyšla kazeta v roce 1992. <a href="http://www.bontonland.cz/hudba/rockpop/Ukolebavky-pro-nevhodne-loutky-137927.html">Vyprodáno</a>. Navštívil jsem dva MP3 obchody – nic. Google. Nic. Legálně to nepůjde.  </p>

<p>Nastartoval jsem svůj P2P downloader a prohledal jsem všechny P2P sítě. Našel jsem jednoho vlastníka kýžené skladby, bohužel download se ani nezahájil. Safra, to to nepůjde ani nelegálně?</p>

<p>A pak jsem si na <a href="http://www.znc.cz">stránkách Znouzecnosti</a> všiml rubriky Rádio. Z toho bych to mohl vygrabovat, ne? Nebudu to natahovat – Znouzecnost mi ušetřila práci a dala sem MP3 verze svých písniček. Takže nakonec to opravdu šlo legálně, akorát zadarmo. </p>

<p>Ta hudba nešla ukrást. Protože ji dávali zadarmo. </p>

<p>Dali vám už někdy do ruky reklamní leták a chtěli, abyste za něj zaplatili?</p>

<p>(Nevidíte mezi dvěma posledními větami spojitost? Tak to už jsme asi z jiného světa)
</p>