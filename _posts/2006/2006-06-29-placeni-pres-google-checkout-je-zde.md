---
ID: 1990
author: Patrick Zandl
layout: post
oldlink: 'https://www.marigold.cz/item/placeni-pres-google-checkout-je-zde

  '
post_date: 2006-06-29 12:42:59
post_excerpt: ''
published: true
summary_points:
- Google Checkout je nová elektronická peněženka, která zprostředkovává platby.
- Obchodníci platí Googlu poplatek, zhruba 2%, za transakce přes Checkout.
- Systém Google Checkout je primárně určen pro občany USA.
- Registrace české karty do Google Checkout kupujícímu z Česka prošla.
title: Placení přes Google Checkout je zde
---

<p>Google dnes spustil svoji verzi elektronické peněženky. Jmenuje se <a href="http://checkout.google.com">Google Checkout</a> a funguje jednoduše. Jako kupující si registrujete platební kartu a Google ji pro obchodníka zinkasuje, aniž byste museli svoje data o kartě dávat obchodníkovi. Data jsou uložena u Google, takže musíte věřit jen Google, ne každému obchodníkovi. </p>

<p>Obchodník má zase pro transakce velmi jednoduché API a pro Google platí určitou částku – zhruba 2%, pokud investuje do AdWords, něco je mu odpuštěno. Pro obchodníky <a href="https://checkout.google.com/sell">je vstup zde</a>.</p>

<p>Systém je zatím zřejmě určený jen pro občany USA. K registraci jako obchodník potřebujete federální Tax ID nebo Security number, takže asi nic pro náš. I když se registrujete jako kupující, je v podmínkách uvedeno, že musíte být občan USA. Přesto mi registrace české karty prošla i v momentě, kdy jsem přiznal, že bydlím v Česku – dokonce je na to roletové menu, kde vyberete, v jakém státě žijete. </p>

<p>Zaplatit se mi zatím nic nepodařilo, takže je otázka, zda účet alespoň pro kupující bude pro non-USA občany fungovat. Škoda, chtěl jsem si zaplatit 25 dolarů za <a href="http://picasaweb.google.com">Picasaweb</a>… :) </p>

<p>PS: Kdypak budu moci přes Google Checkout platit na eBay? :)
</p>