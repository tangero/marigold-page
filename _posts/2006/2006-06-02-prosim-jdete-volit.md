---
ID: 1979
author: Noname
layout: post
oldlink: 'https://www.marigold.cz/item/prosim-jdete-volit

  '
post_date: 2006-06-02 14:26:26
post_excerpt: ''
published: true
summary_points:
- Factum prognózy naznačují možnou většinu KSČM a ČSSD ve sněmovně.
- ČSSD prosazuje nedemokratické zákony a podporuje komunisty.
- Nízká volební účast posiluje KSČM a ČSSD, zejména díky důchodcům.
- Autor vyzývá k volbám a varuje před zahozením hlasu pro malé strany.
title: Prosím, jděte volit
---

<p><strong>Noname píše:</strong> Právě to začíná, možná nejdůležitější okamžik v dějinách samostatného Česka. Podle posledních předvolebních prognóz agentury Factum by komunisté s ČSSD mohli utvořit většinu 101 křesel v poslanecké sněmovně. Dlouho jsem ve Factumu pracoval a jejich práci dlouhodobě sleduji a musím vám bohužel říct, že za posledních 8 let, kdy se tyto výzkumy dělají se Factum v odhadu od skutečnosti nelišil o více než 2%. Kdo nechápe co znamená většina ČSSD s komunisty, pak je třeba připomenout rok 1948, viz. následující obrázek.</p>

<p style="margin-left: -20px"><img src="/wp-content/uploads/cache/20060602-KSCSSD.jpg" alt="KSČSSD a je to tu zas" width="600" height="429" /></p>

<p>Je třeba říct, že tyto dvě strany mají ve sněmovně většinu již nyní a od té doby, co se moci v ČSSD chopila levá klika, tak prosazují jeden nedemokratický zákon za druhým.</p>

<p>Jděte prosím volit, a volte rozumně. Hlas straně, která má &lt; 3 % ve volebním výzkumu je v podstatě zahozením hlasu. Strana která získá méně než 5 % jenom bere hlasy ostatním stranám. Nejde o to zvolit toho, kdo je nejlepší. O tom nejsou volby nikde na světě. Jde o to volit cestu. Např. rozhodujete, jestli podporujete vyvlastňování či znehodnocování soukromého majetku, kdy např. i když jste 100% vlastník bytu, který vám komunisti s ČSSD ve '48 zabavili, tak jej nemůžete využívat, protože tam komunisti mezitím ubytovali někoho jiného. Rozhodujete, jestli se mají zvýšit daně podnikatelům, kteří pak budou muset propustit zaměstnance. Regulované nájemné a vyšší daně pro podnikatele zde prosazují z velkých stran KSČM, ČSSD a Strana Zelených. Proti jsou KDU-ČSL a ODS. Volíte, jestli zde může policie mlátit lidi co neporušili žádný zákon, volíte, jestli se má na státní moci podílet strana, která za 40 let totálně odrovnala nejen českou ekonomiku, zavírala lidi do koncentráků, a celosvětově jich přes 100 milionů pozabíjela (mnohem více než nacisti, kteří zde přitom ani nesmí zvednout ruku, natož aby jich několik desítek sedělo ve sněmovně).</p>

<p>Jestliže volit nepůjdete, nebo budete dávat hlas některé z ostatních stran, pak většinu svého hlasu dáváte komunistům a ČSSD, která komunisty podporuje a většina z jejich kandidátů a poslanců jsou bývalí komunisté. Tyto strany nejvíce těží z nízké volební účasti, jejich voliči jsou důchodci s množstvím volného času, někteří si ani neuvědomují, že za hození něčeho jiného než rudého lístku už nehrozí persekuce ani jim, ani jejich dětem.</p>

<p>Můj kamarád, podnikatel, dal právě svým zaměstnancům, kteří jinak nestíhají jít volit, volno, případně jim půjčil i automobil (včetně svého vlaastního). Výsledky jsou tak vyrovnané, že může rozhodovat jen pár hlasů, třeba právě ten váš. Proto ještě jednou prosím, jděte volit. Vemte i svou maminku, tatínka, babičku, dědečka. Vysvětlete jim, jak jsou tyto volby důležité.</p>