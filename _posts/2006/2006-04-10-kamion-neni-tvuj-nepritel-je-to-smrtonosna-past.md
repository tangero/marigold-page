---
ID: 1959
author: Patrick Zandl
layout: post
oldlink: 'https://www.marigold.cz/item/kamion-neni-tvuj-nepritel-je-to-smrtonosna-past

  '
post_date: 2006-04-10 10:01:32
post_excerpt: ''
published: true
summary_points:
- Česmad kampaň obhajuje kamiony, čelí kritice ohledně ekologie a logistiky.
- Logistická centra bez vleček a drahá železnice komplikují ekologickou dopravu.
- Ucelená dopravní politika chybí, mýtné a alternativy jsou těžko pochopitelné.
- Simulace dopravy ukazuje negativní vliv kamionů na plynulost provozu.
title: "'Kamion není tvůj nepřítel. Je to smrtonosná past"

  '
---

<p>Česmad jakožto združení autodopravců rozjel billboardovou kampaň, v níž se snaží přesvědčovat, že kamiony nejsou naši nepřátelé. Koho chleba jíš, toho kámen házej, jistěže. </p>

<p>Proti kamionům se objevuje řada argumentů, racionálních i iracionálních. Ekologicky myslící lidé upozorňují, že zaměňujeme příčinu a následky. Že kdybychom stavěli logistická centra tak, aby mohla používat jiné způsoby dopravy, nebylo by třeba kamionů. Kolik skladů ale dneska má vlečku? A kolik majitelů skladů má odvahu a peníze na to, poslat něco vlakem? Sám si dobře pamatuju, jak jsem posílal vlakem mandarinky z Itálie abych byl "ekologický". Nebyla to slast. </p>

<p>Zjednodušeně řečeno tu máme problém, který jeden vládní dekret nevyřeší. Nevyřeší ho zákaz předjíždění, ale ucelená politika, na jakou jsme se nezmohli ještě snad v žádném oboru. Převedení nepřímých nákladů do přímých plateb kamionů v podobě mýtného, systematické protěžování alternativ - to všechno se těžko vysvětluje a těžko chápe. </p>

<p>Co ale pochopíte dobře, je vliv kamionů na plynulost dopravy. Martin Treiber na to napsal skvělý Java applet, který similuje různé dopravní situace a korelaci mezi plynulostí dopravy, výchozí rychlostí jízdy, počtem vozů a poměrem osobních vozů a kamionů. Je poučné sledovat, jak při jízdě do kopce dojde k citelnému zpomalení dopravy už v situaci, kdy 5% vozidel tvoří kamiony a když jde poměr přes 11%, dvoupruhová silnice kolabuje (v modelu jde o Uphill grade). Zkuste si namodelovat nějakou situaci z dálnice D1 a pochopíte, proč stačí maličkost, aby se vytvořila mnohakilometrová kolona. <a href="http://vwisb7.vkw.tu-dresden.de/~treiber/MicroApplet/">Applet najdete zde (Java needed).</a></p>

<p><img src="/wp-content/uploads/20060410-kamionapplet.png" alt="Applet s provozem silnic" width="500" height="441" /></p>

<p>Jde o počítačový model. V modelu se bere v úvahu optimální brzdná dráha a bezpečnost provozu. Dálnice není model, ale život, kde řidiči kamionů neberou v úvahu optimální brzdnou dráhu ani bezpečnost ostatních vozidel. Jestli jste už před tím neměli rádi kamiony na silnicích, tenhle applet vás v tom jen utvrdí.
</p>