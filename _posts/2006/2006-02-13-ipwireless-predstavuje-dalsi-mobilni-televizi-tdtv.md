---
ID: 1925
audio_url: http://www.marigold.cz/audio/2006-02-13-ipwireless-predstavuje-dalsi-mobilni-televizi-tdtv.mp3
audiooff: false
author: Patrick Zandl
layout: post
oldlink: 'https://www.marigold.cz/item/ipwireless-predstavuje-dalsi-mobilni-televizi-tdtv

  '
post_date: 2006-02-13 23:20:48
post_excerpt: ''
published: true
summary_points:
- "IpWireless p\u0159edstavilo TDtv, vlastn\xED variantu mobiln\xED televize na 3GSM."
- "TDtv vyu\u017E\xEDv\xE1 \u010Dasov\xFD duplex Internet4g a standard MBMS z UMTS\
  \ Release 6."
- "Technologie TDtv zvl\xE1dne a\u017E 50 SD nebo 15 QVGA televizn\xEDch kan\xE1l\u016F\
  ."
- "Testov\xE1n\xED TDtv prob\xEDh\xE1 v Japonsku, pl\xE1nuj\xED se dal\u0161\xED zkou\u0161\
  ky v UMTS s\xEDt\xEDch."
title: "IPWireless p\u0159edstavuje dal\u0161\xED mobiln\xED televizi \u2013 TDtv"
---

<p>Jestli se vám zdálo, že standardů pro mobilní televizi je tu nějak málo, tak mám pro vás dobrou zprávu. IpWireless představilo na 3GSM svoji variantu mobilní televize nazvanou TDtv. Jak asi chápeme, jde o snahu přihrát si trochu vlastní polívčičku.
V tomto případě je polévka založena na časovém duplexu známého v našich krajích pod tajnosnubným názvem Internet4g. Polévka je zahustěna pomocí Multimedia Broadcast and Multicast Standard (MBMS), jenž je součástí [[UMTS Release 6](/item/umts-release-6/)](/item/umts-release-6/). Takto zvládne technologie na 5 mhz šířce pásma přenášet až 50 televizních kanálů ve standardním rozlišení pro mobily, v režimu vyšší kvality QVGA pak 15 kanálů. Samozřejmě bez ohledu na počet příjemců, protože jde o multicast.  Jeden trial jede v Japonsku na frekvenci 2,01 ghz, další mají přijít na řadu v půlce roku. Prý bude možná i konverze na jiná pásma a bude to fungovat nakonec i v existujících umts sítích po drobném upgrade. Tak vám nevím. Běhá to tu hezky, ale těch standardů už je na mne moc a to je zajícova smrt. Přednášky, které mne mají vyvést z nebezpečného bludu, že mobilní televize jest kravina, začnou až zítra. Takže sledujte, jak plynule a zda vůbec převléknu kabát...
</p>