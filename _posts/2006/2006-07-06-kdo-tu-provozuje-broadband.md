---
ID: 1992
author: Patrick Zandl
layout: post
oldlink: 'https://www.marigold.cz/item/kdo-tu-provozuje-broadband

  '
post_date: 2006-07-06 09:06:58
post_excerpt: ''
published: true
summary_points:
- Projekt hledá české broadband poskytovatele (nad 512 Kb/s) pro rezidenční trh.
- Požadavek kvalitní páteřní sítě a benevolentní FUP diskvalifikuje 4G Internet od
  T-Mobile.
- Zájem o firmy s více než 1000 klienty nabízející broadband pro domácnosti.
- Seznam zahrnuje Český Telecom, UPC, Karneval, Mattes, Netbox, BD-Tel a Petřiny.net.
title: Kdo tu provozuje broadband
---

<p>Pro projekt, jenž připravujeme na podzim tohoto roku, řeším drobný problém. Kdo v Česku provozuje broadband pro rezidenční trh? Nejdříve definice: broadbandem rozumím přípoku nad 512 Kb/s (včetně) se stabilními kvalitativními ukazateli, tedy bez zásadního kolísání této rychlosti, s velkým rozptylem/jitterem atd. To tedy nutně nevyřazuje dobře navržené WiFi sítě, kde WiFi je jen koncovou technologií. </p>

<p>Vzhledem k tomu, že předpokládáme citelně vyšší průtok dat, je potřeba kvalitní páteřní síť (tam už WiFi nesmí) a benevolentní limit přenesených dat nebo možnost vyjmutí naší aplikace z FUP - to diskvalifikuje zřejmě i Internet 4G od T-Mobile.</p>

<p>Zajímavé jsou pro tento účel firmy, které toto nabízejí pro rezidenční trh a mají nad 1000 klientů. </p>

<p>Hloupé je, že když jsem si udělal seznam, zase tak moc mne jich nenapadlo. Jestli vás napadají další, připište do komentáře, nebo mi na mail (klikem na tangero nebo <i>patrick zavináč marigold.cz</i>)</p>

<ul>
<li>Český Telecom (nebo jak se to dnes jmenuje) - ADSL a jeho přeprodejci</li>
<li>UPC</li>
<li>Karneval</li>
<li>Mattes - 802.11 </li>
<li>Netbox
</li>
<li>BD-Tel
</li>
<li>Petřiny.net
</li>
</ul>
<p>s otazníkem: </p>

<ul>
<li>Nextra (kolik má klientů na vlastním xDSL, je to rezidenční trh?)</li>
<li>České Radiokomunikace (patří do specifikace i jejich radiové připojení a mají dost klientů?)</li>
<li>co jiné kabelové sítě jako Moravanet, TV Třinec atd? Jdou přes 1000 klientů broadband internetu?</a>
</ul>
<p>Pokud vás k tomu něco napadá, uvítám komentáře ...
</p>