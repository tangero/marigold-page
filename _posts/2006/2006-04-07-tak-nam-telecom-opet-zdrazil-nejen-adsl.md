---
ID: 1958
author: Noname
layout: post
oldlink: 'https://www.marigold.cz/item/tak-nam-telecom-opet-zdrazil-nejen-adsl

  '
post_date: 2006-04-07 21:47:10
post_excerpt: ''
published: true
summary_points:
- Telefon Standard zdražuje o 18,5 % na 403 Kč, Telefon Mini o 16 % na 237 Kč.
- K tarifu Telefon Mini se připočítává 5,95 Kč za každý hovor s tarifikací 120+60.
- ČTÚ zdražení chválí s odůvodněním dorovnání nákladů a podpory konkurence.
- Zdražení povede k odhlašování linek a rozvoji internetové telefonie s levnější tarifikací.
title: Tak nám Telecom opět zdražil (nejen) ADSL
---

<p><strong>Noname píše:</strong> Asi jste zaznamenali nové změny cen u Českého Telecomu. Nejpoužívanější tarif Telefon Standard zdražuje o 18,5 % na 403 Kč. Telefon Mini "jen" o 16% ze 199 na 237 Kč, ovšem zato ke každému hovoru (včetně volání s předvolbou operátora) musíte připlatit 5,95 Kč. Tarifikace je 120+60, Není přitom žádným tajemstvím, že průměrná doba hovoru je pod 2 minuty, fakticky tedy u tohoto tarifu dochází krom 16% zdražení také ke 300% zdražení hovorů.</p>

<p>ČTÚ to přitom chválí, že prý se konečně dorovnává nesoulad mezi náklady a koncovou cenou a není omezována konkurence. Jako by snad šestikorunový poplatek, který musí každý uživatel konkurence zaplatit Telecomu za každý hovor nebyl omezováním konkurence a jako by byl nějak nákladově postaven. Opět se projevila neschopnost tohoto úřadu a zjevně to nesouvisí s osobou páně Stádníka, dejž mu pánbu svatý pokoj.</p>

<p>Změny cen se samozřejmě dotknou i uživatelů ADSL, kteří musí tento paušál (na rozdíl např. od slovenských bratří) platit. Nechtějí-li platit o oněch 74 Kč platit každý měsíc více (mimochodem u nejpoužívanějšího tarifu to dělá téměř 20% zdražení), mohou nově použít tarif Telefon Mini ale ouva, se 119 Kč příplatkem Expres. Ovšem nejen že budou platit o 27 Kč více, ale nezapomínejme ještě na těch 6 korun, které musí platit potom ke každému hovoru, kdyby nedej bože chtěli linku využívat i pro telefonování.</p>

<p>Na druhou stranu to ale vidím jako výborný potenciál pro rozvoj telefonování přes internet u nás, protože se rozhodně vyplatí mít <a href="http://sipy.cz">bez dalšího paušálu sekundovou (1+1) tarifikaci a o 200% levnější volání</a>, než volat přes Mini nebo než připlácet dalších 50 Kč za Telefon Standard (který má ale stále dvouminutovou tarifikaci atd.). Balíčky Volno, které slibují neomezené volání za 760 Kč jsou pak také nesmysl, zejména když všem mým známým volám zdarma (protože si IP telefonii také pořídili) a když by ji náhodou neměli, tak bych musel telefonovat mnoho hodin, aby se to vyplatilo.</p>

<p>Spousta lidí se opět rozhodne odhlásit svou telefonní linku, po posledním zdražování takto během 3 měsíců odešlo 300 tisíc lidí. Najít výpověď na webu Telecomu není tak jednoduché, pro lenivé - zde je odkaz na <a href="http://www.telecom.cz/dokumenty/platne_15052005/c_smldocs_sml_ukonceni.doc" rel="nofollow">Ukončení Smlouvy o poskytování veřejně dostupných služeb elektronických komunikací</a>.</p>

<p>Vždy mě v této souvislosti rozesměje argument o průměrných nákladech na linku a že odchází jen ti proděleční. Jako by snad Telecomu po jejich odchodu náklady klesly. Jediné náklady, které Telecom ztratí budou fakturační (asi 30 Kč na jednoho účastníka), zato ztratí několik set Kč průměrného příjmu, které navíc získá konkurent (mobilní operátor). Je to jako by chtěl nějaký mobilní operátor zavést 200 Kč paušál i pro uživatele předplacenek, protože to je průměrný náklad. Prostě idiocie nejhrubšího zrna.</p>

<p>Když by zavedli možnost mít telefonní linku zdarma (bez fakturační nákladů - platba pomocí nějakých alt. metod a papírové dokumenty za příplatek) s dvojnásobným hovorným tak jako to mají ty mobilkáři, tak nepochybuji, že každý kdo má domu vyvedený kabel by si linku okamžitě aktivoval (mohli by to udělat i automaticky) a stejně tak se vsadím, že by z toho měli okamžité příjmy (nejde jen o to, že by z toho někdo občas volal, hlavně by ale volali lidé jemu na pevnou a ne na mobil, tj. příjmy z terminace).</p>

<p>Naštěstí mě osobně tohle už moc trápit nemusí. Ostatní pak utěšuji tím, že Telecom musí honem rychle zdražit a maximálně domrvit své služby, aby až se v půli roku přejmenuje na Telefonica mohl jednoduše ukazovat pozitivní image tím že zas něco o pár korun slevní.</p>