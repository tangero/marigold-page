---
ID: 1932
author: Patrick Zandl
layout: post
oldlink: 'https://www.marigold.cz/item/uma-a-fmc-ucte-se-nova-buzzwords

  '
post_date: 2006-02-15 13:09:48
post_excerpt: ''
published: true
summary_points:
- UMA (Unlicenced Mobile Access) umožňuje přístup k mobilním službám přes Wi-Fi nebo
  Bluetooth.
- UMA řeší slabé indoor pokrytí 3G sítí, umožňuje volání přes operátora.
- FMC (Fixed Mobile Convergence) konverguje pevné linky s mobilními sítěmi.
- FMC využívá pikocelly pro zlepšení indoor pokrytí bez nutnosti měnit telefony.
title: UMA a&nbsp;FMC. Učte se nová buzzwords
---

<p>Tyhle dvě zkratky jsou na 3gsm skloňována ve všech pádech a který výrobce si až tady povšiml trendu, utíkal rychle do copy centra natisknout pár slide jako že je taky In. Já jsem si přečetl článek o Uma na mobilmanii a upřímně mne překvapil, protože jsem tu asi viděl něco jiného. O co tedy jde?</p>

<p><strong>UMA je Unlicenced mobile access</strong>, tedy přístup k mobilním službám skrze bezlicenční pásmo, například (a nejčastěji) skrze Wifi nebo méně přes bluetooth. Proč to? Inu, zakopaný a notně zasmradající pes je v indoor pokrytí 3g služeb. Těžko si je někdo bude ochotně pořizovat, když si povšimne, že uvnitř budov je dost slabý příjem.</p>

<p>
Jenže aby operátor každému koupil jeho mikrocellu, to by bylo drahé. Samozřejmě pro operátora. A tak je třeba vymyslet řešení, kdy si zákazník takovou cellu koupí sám a ještě bude rád. A to jsou právě obě zmíněné zkratky schopné zajistit.</p>

<p>Uma je jedna cesta, která vyžaduje nové mobilní telefony. Pár výrobců již představilo jak telefony, tak síťové prvky. Uma vůbec neznamená, že bude zákazník telefonovat přes wifi zadarmo nebo přes libovolného poskytovatelé. Uma je tu od toho, aby při připojení přes wifi nebo bluetooth měl zákazník své mobilní číslo funkční a volal přes svého operátora. A nemusel nic konfigurovat a aby mu chodil i handover mezi sítěmi. Zda si bude moci nastavit i jiného poskytovatele přes Sip konfiguraci, která nad tím vším ve skutečnosti stojí, záleží na úvaze výrobce takového telefonu. Třeba Nokia telefony to umí, zda i další, to nevím a výrobce to může kdykoliv zablokovat - jistěže kvůli vaší bezpečnosti.</p>

<p>
Zkrátka <strong>FMC je akronynem z fixed mobile convergence</strong>. Tady na kongresu konverguje všechno se vším, ale hlavně pevné linky s mobilními. A to je tento případ. Je totiž třeba pevné linky vymýtit všemi prostředky a k tomu je tohle gizmo naprosto ideální. FMC nevyžaduje nové mobily. V tomto případě totiž kupujete přímo vlastní základnovou stanici pro 3g síť. Přesněji pikocellu. Tu také připojíte stejně jako Uma do ethernetu a přes Ip se propojí až do sítě operátora. Opět si zlepšite indoor pokrytí a hlavně nemusíte měnit telefony, na druhou stranu je zde potřeba aktivnější účast operátora, protože bez jeho rozhraní vám to nepoběží. Uma telefony Nokia rozchodite s libovolným sip poskytovatelem, jen mobilní číslo bude problém.</p>

<p>
Cenová politika je v obou případech na libovůli operátora. Může datové přenosy zpoplatnit nebo dát zdarma, nabídnout jiný tarif na hlasové služby či volání mezi stanicemi v lokalitě dát gratis. Po libosti a své úvaze. A právě na ní podle mne záleží to, jak se technologie chytí. Podle mne více šancí by za předpokladu stejné ceny mělo Fmc, protože nevyžaduje změnu telefonů. </p>

<p>Ale není všem dnům konec a nakonec to stejně bude záležet na podmínkách operátorů. Ale ten sip telefon si pořídím. Funguje to totiž moc hezky...</p>

      <p>Na obrázku je Uma ready router od Lg o němž byste možná řekli, že ho vyrábí Linksys. O ono taky jo, je to jen malý hack do firmware... Jo, otocte hlavu...
</p>

<div class="box"><img src="/wp-content/uploads/1/thumb-979730722.jpg" alt="13022006(002).jpg" width="350" height="262" /><a href="/wp-content/uploads/1/mms-979730722.jpg" title="Zvětšit tento obrázek" onclick="window.open('/wp-content/1/mms-979730722.jpg','Zvětšit tento obrázek','width=1280,height=960,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div>