---
ID: 2006
author: Patrick Zandl
layout: post
oldlink: 'https://www.marigold.cz/item/baseballova-palka-se-rychle-ujala-jako-prostredek-project-managementu

  '
post_date: 2006-08-29 17:15:19
post_excerpt: ''
published: true
summary_points:
- Franciho příchod vedl k "de-digitalizaci" projektového plánování z OmniGraffle do
  papírové podoby.
- Projektová kancelář byla polepena výtisky projektů sladěnými barvami fixů a OmniGraffle.
- Baseballová pálka slouží ke kontrole termínů a lepení papírů na zeď.
- Gliffy je doporučena jako online nástroj pro sdílení návrhů GUI.
title: Baseballová pálka se rychle ujala jako prostředek project managementu
---

<p>Tahle fotografie dobře dokumentuje, jak se rychle vstřebávají ty nejlepší postupy do firemních procesů. Franci, náš minulý týden nastoupivší šéf vývoje moudře pravil, že sdílení informací o vývoji prostřednictvím mého Maca je poněkud složité, když on Maca nemá. Na zakoupení vlastního Maca přistoupit nechtěl a tak jsme se rozhodli k de-digitializačnímu kroku. Veškeré projektové plánování jsme zdublovali z OmniGraffle do paperwork. </p>

<p>Kateřina nakoupila hromadu balícího papíru, ten jsme nalepili na zeď projektové kanceláře a začali jsme ji tapetovat výtisky částí projektů a projektových oken a stavů. Vreco prokázal kreativitu s barvičkami a pravil, že sladíme fixové popisky s barvičkami, které u jednotlivých stránek vygeneroval Mac v OmniGraffle. Super nápad, nakonec jsme našli i žlutou. </p>

<div class="rightbox"><img src="/wp-content/uploads/20060829-Franci-Bejzbolka.jpg" alt="Franci lepí baseball pálkou projektové sheety" width="349" height="478" /></div><p>A takto zabodoval Franci - baseballová pálka, používaná především pro kontrolu termínů, posloužila i pro lepení papíru na příliš vysokou zeď. Kateřina podotkla, že nám příště sežene takové ty brokerské hrabičky, co se jimi shrabují žetony. </p>

<p>Ano, pamětníci si možná vzpomenou - jde přesně o tu baseballovou pálku, kterou jsem používal i v Mobil serveru a v Mafře ji po mně podědil Vreco a od tamtud si ji také odnesl. Teď ji máme tady a díky Franciho zlepšováku s ní ladíme nejenom nedoléhající termíny, ale i začátek práce. </p>

<p>Inu, vývoj jde mílovými kroky a nedá se zastavit, všechna čest. </p>

<p>Praktická poznámka na závěr: pokud potřebujete kreslit vývojové grafy či rychlé náhledy návrhů GUI a stílet je ve skupině, doporučuji skvělou online službu <a href="http://www.gliffy.com/">Gliffy</a>. Zatím je zdarma a používáme ji opravdu hodně, i když nevím, co já bych dělal bez <a href="http://www.omnigroup.com/applications/omnigraffle/">OmniGraffle</a> a <a href="http://www.omnigroup.com/applications/omniplan/">OmniPlan</a>. Jenže ty jsou omezeny jen na Mac OS X - Gliffy funguje v každém prohlížeči, kde chodí Flash... </p>

<p>Našli jste nějaký software pro návrh GUI kromě template do MS Visio a podobných hacků? Nechce se mi věřit, že to všichni ostatní dělají v Illustrátoru nebo Photoshopu - nějaký software pro správu návrhů projektů s GUI by snad mohl existovat. Případné náměty uvítám v komentářích...
</p>