---
ID: 2055
author: Patrick Zandl
layout: post
oldlink: 'https://www.marigold.cz/item/stream-tv-beta-startuje

  '
post_date: 2006-12-21 18:30:50
post_excerpt: ''
published: true
summary_points:
- Stream TV odstartovalo 21. prosince v 21:12 jako poloveřejný provoz.
- Stream.cz nabízí ochutnávku zpravodajství, seriálů, pořadů a hudby.
- Registrace a některé funkce Stream TV zatím nejsou veřejně dostupné.
- Oficiální spuštění Stream TV je plánováno na rok 2007.
title: "Stream TV beta odstartovala"
---

<texy>Stram TV včera večer odstartovalo. Dvorní astrolog propočítal postavení hvězd, dvorní technici update DNS a tak je termín otevření ochutnávky pro veřejnost symbolický: 21.12. (dneska) ve 21 hodin, 12 minut. Teď se jděte podívat na <a href="http://www.stream.cz">www.stream.cz</a>.

Spuštění Stream TV je zatím třeba chápat jako poloveřejný provoz. Chtěli jsme vám dát nějaký hezký dárek k vánocům, protože dotazů na to, jak to bude vypadat, padá celá řada. 

To, co uvidíte v prosinci na <a href="http://www.stream.cz">www.stream.cz</a> ale není zdaleka všechno, co chystáme. Zatím zde najdete ochutnávku našeho zpravodajství, našich seriálů a pořadů či hudby. A když říkám ochutnávku, myslím tím ochutnávku. Nenajdete zde například možnost se zaregistrovat, protože registrace zpřístupní některé funkce, které zatím nebudou veřejně dány v plen. Řada věcí je také určena k otestování naší technologie a tezí či předpokladů. Chceme vidět, jak se liší reakce "profesionálních" uživatelů internetu od reakcí méně zkušenějších uživatelů. 

Připomínky mi pište do komentářů. Uvítám je, ale nejsem si jistý, jak na ně stihnu reagovat. 

Oficiální spuštění Stream TV do provozu bude následovat v roce 2007 ...

Jen pro pořádek připomínám, že pro sledování Stream TV je potřeba linka alespoň 512 Kb/s a Flash Player verze 8 a vyšší. 

Zítra se k tématu vrátím snad obšírnějším vysvětlením.