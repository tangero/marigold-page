---
ID: 2050
author: Patrick Zandl
layout: post
oldlink: 'https://www.marigold.cz/item/internet-z-elektricke-zasuvky-v-praze

  '
post_date: 2006-12-13 23:29:47
post_excerpt: ''
published: true
summary_points:
- ElectraStar nabízí v Praze komerční internet po elektrických rozvodech (Powerline).
- Pražská energetika (PRE) zpřístupnila síť ElectraStar pro internetové přenosy.
- Služba je dostupná pro 5000 zákazníků PRE na Vinohradech a Starém Městě.
- ElectraStar nabízí různé rychlosti a ceny, včetně variant s telefonní linkou.
title: Internet z&nbsp;elektrické zásuvky v&nbsp;Praze
---

<texy>Šušká se o tom hodně dlouho. Vysokorychlostní internet po elektrických rozvodech. Zatím jsme čítali hezká silácká vyjádření našich energorozvodců a krmivé tiskové zprávy zahraničních pilotů. 

Dneska přichází (jestli mne paměť neklame) první komerční nabídka internetu po elektrických rozvodech (Powerline systém) - a to v Praze. Pražská Energetika (PRE) pro internetové přenosy nabídla svou síť společnosti <a href="http://www.electrastar.com/">ElectraStar</a>. 

<!--more-->

Nabídka je dostupná cca 5 000 zákazníkům Pražské energetiky v lokalitách Praha-Vinohrady a Staré Město. V průběhu let 2007-2008 bude poskytování této služby rozšířeno i do dalších oblastí Prahy, jak, to zatím nevíme.

Ceny nejsou nezajímavé a <a href="http://www.electrastar.com/cz/index.php?page=page5cz">najdete je zde</a>.

Linka 1250/650 Kb/s - 750 Kč bez DPH (FUP 10GB/měsíčně) včetně telefonní linky. O stovku dráže nemáte žádný limit přenesených dat. Nejnižší cena je 450 Kč měsíčně, opět včetně telefonní linky a za rychlost 500/250 Kb/s.

ElectraStar nabízí internet po elektrickém vedení v cizině, tam už na tom zkouší i IPTV. 

Co dodat. Webová stránka je děsná, ale služba vypadá hezky. Máte to někdo, jaké jsou zkušenosti?

Jinak co je ElectraStar za firmu, to aby člověk pohledal. ElectraStar a.s. patří pod ElectraStar Holding SA, sídlí v Klimentské v business centru (tak jak Nokia či Motorola třeba). Budu muset ve volné chvíli omrknout, kdo za tím stojí, pokud nějaký drb víte, pište komentáře :)