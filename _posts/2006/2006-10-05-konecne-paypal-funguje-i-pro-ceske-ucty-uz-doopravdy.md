---
ID: 2017
author: Patrick Zandl
layout: post
oldlink: 'https://www.marigold.cz/item/konecne-paypal-funguje-i-pro-ceske-ucty-uz-doopravdy

  '
post_date: 2006-10-05 14:59:35
post_excerpt: ''
published: true
summary_points:
- PayPal konečně umožňuje českým uživatelům přijímat platby v cizích měnách.
- PayPal usnadňuje mikroplatby s nižšími poplatky než SMS platby.
- Čeští obchodníci mohou díky PayPalu snadněji prodávat zboží v zahraničí.
- PayPal je pro český internet významný, konkuruje bankám a usnadňuje e-komerci.
title: "Konečně: PayPal funguje i pro české účty. Už doopravdy!"
---

<p>Vypadá to tak jednoduše, dělat platební převody mezi státy po internetu. Adaptovat mikroplatby. Technicky jistě. Právně je to opruz nesmírný, dělat takový systém. PayPal měl do Česka nakročeno dlouho a konečně dorazil. Dnes vypršelo i poslední zpoždění a uživatelé v Česku (i pár dalších dalších zemích, Slovensko mezi nimi ale není) mohou přijímat na své PayPal účty převody peněz. Zatím v eurech, dolarech a dalších obskurnějších měnách, naše vlastní a nejobskurnější měna mezi nimi zatím chybí. Ale všeho do času. </p>

<p><img src="/wp-content/uploads/20061005-ebayfunguje.gif" alt="PayPal funguje" width="500" height="72" /></p>

<h4>Proč je vstup PayPalu do Česka tak důležitý</h4>
<p>Zaprvé <strong>umožní mikroplatby</strong>, respektive menší platby. Na obrázku vidíte příklad, kdy PavelS mi poslal dvě eura, za příchozí platbu jsem zaplatil 42 eurocentů. Oproti jiným systémům je to zlatá provize, navíc většinu z ní dělá fixní částka, která neroste. PayPalovské marže se pohybují kolem 3%, což je mnohem snesitelnější, než mikroplatby přes SMS. </p>

<p>Zadruhé umožňuje českým obchodníkům jednoduše zobchodovat své zboží v zahraničí. PayPal je široce akceptovaný systém a například na eBay jinak zboží z Česka těžko prodáte, protože PayPal tam má skoro každý a kdo nemá ten, chce platit kartou. PayPal umožňuje obojí. </p>

<p>Až PayPal zavede i placení v korunách, bude také drsným konkurentem veškerým českým bankám, které v případě placení kartama těžce prokadily příležitost (osobní zkušenost, integraci placení kartou mám za sebou). PayPal integrujete v cuku letu a navíc většina e-komerce systémů ze zahraničí je na něj připravena, jen vyplníte své MerchantID. Jestli vyvíjíte e-komerce systém, tak doporučuju IHNED (=zítra nejdýl) začít pracovat na podpoře PayPalu, protože i u nás má před sebou velkou budoucnost. </p>

<h4>Vyzkoušet můžete - pošlete mi euro :)</h4>
<p>Chcete si to vyzkoušet? </p>

<p>Nejprve se musíte zalogovat do PayPalu na svůj účet a potvrdit nová pravidla (v levém menu je něco jako Policy update).</p>

<p>Nyní mi můžete poslat jedno euro stiskem následujícího tlačítka. Tohle tlačítko znáte z mnoha mezinárodních webů a projektů. Autor si ho umístí a vybírá peníze za to, že něco dělá pro ostatní. Není v tom žádný nátlak, prostě se vám líbí jeho práce, tak mu darujete kus své ve formě převoditelné měny. Pamatuju si nádherný článek o Bramu Cohenovi, autorovi BitTorrentu. Ve článku psali, jak se ráno probudí a jde se podívat na svůj PayPal účet, zda dneska musí do práce, nebo může pracovat na dalším vývoji bittorentu. Pomůže tohle i nám v Česku? Najdou se i u nás projekty, kde autor svých dvacet hrušek dostane od spokojených uživatelů, kteří prostě chtěli? Nevím. Sám jsem takhle přispěl, mám to mnohem radši, než shareware - a tak rozdávám. Tu euro, tu deset, jak se mi zlíbí. Utratil jsem tak mnohem více, než za shareware nebo jinak placený obsah. </p>

<p>Ani já vás nijak nevydírám. Nežebrám. Nehraju na city. Chcete nebo nechcete si to vyzkoušet, chcete nebo nechcete poslat, to je princip takových tlačítek. Nic za to nedostanete, než to, že autor něčeho zajímavého, až ho jednou posedne depka, že kdyby místo toho  hákoval někde u soustruhu, tak by na tom byl líp, si vzpomene, že mu to nějakou satisfakci přináší. A to není v takové chvíli málo. A to víte, takové euro nebo dolar, to je v naší civilizaci totéž, jako "děkuji" :)</p>

	<form action="https://www.paypal.com/cgi-bin/webscr" method="post">
<input type="hidden" name="cmd" value="_xclick" />
<input type="hidden" name="business" value="patrick.zandl@marigold.cz" />
<input type="hidden" name="item_name" value="Marigold.cz" />
<input type="hidden" name="item_number" value="1" />
<input type="hidden" name="amount" value="1.00" />
<input type="hidden" name="no_shipping" value="2" />
<input type="hidden" name="no_note" value="1" />
<input type="hidden" name="currency_code" value="EUR" />
<input type="hidden" name="tax" value="0" />
<input type="hidden" name="lc" value="CZ" />
<input type="hidden" name="bn" value="PP-DonationsBF" />
<input type="image" src="https://www.paypal.com/en_US/i/btn/x-click-but21.gif"  name="submit" alt="Make payments with PayPal - it's fast, free and secure!" />
<img alt=""  src="https://www.paypal.com/en_US/i/scr/pixel.gif" width="1" height="1" />
</form>
<p><strong>Dovolte mi, abych start PayPalu pro české zákazníky považoval za jednu z nejdůležitějších událostí pro český internet.</strong> </p>

<p><strong>Dvě poznámky na závěr:</strong> já vím, že šlo PayPal oblafnout (dalo to práci) a mohli jste přijímat platby i dříve, ale bylo to s rizikem, že na to PayPal příjde a účet zarazí. Nic pro seriosní podnikání. A také vím, že existují jiné platbení systémy jako PayPay nebo MoneyBrokers. PayPay je o několik řádů méně důvěryhodnější, MB jen o něco málo. Oba systémy jsou ale naprosto nerozšířené zejména mezi zahraničními zákazníky a například na <a href="http://www.kronium.cz">Kronium.cz</a>, kde přijímáme platby přes MoneyBrokers, jimi ještě nikdo nezaplatil, zatímco platební kartou tam platí třetina klientů. Díky spuštění PayPalu můžeme konečně spustit anglickou verzi Kronia a prodávat české hodinky do světa. Jak to bylo snadné - registrovali jsme si shop na <a href="http://shopify.com/">Shopify.com</a> a nyní k němu jen přidáme PayPal Business Account.
</p>

<p>A ještě jedna doplňková informace. Víte, proč je mi na kulové procesing platebních karet od českých bank na anglickou verzi shopu? protože neumožňuje příjem plateb z karet vystavených mimo ČR (a možná ještě tam je SR). Proč? Prý podvody. Tož tak. Moc lepších řešení, než PayPal, není. Tedy, nevím o žádném jiném :)
</p>