---
ID: 2015
author: Noname
layout: post
oldlink: 'https://www.marigold.cz/item/jedete-na-invex-nezapomente-na-pavilon-f-aktualizovano

  '
post_date: 2006-10-04 18:04:18
post_excerpt: ''
published: true
summary_points:
- Invex čelí krizi, pravděpodobně kvůli chybám pořadatelů, ale stále stojí za návštěvu.
- Tuesday Business Network pořádá akci o videu přes internet a rozvoji broadbandu
  v Praze.
- Glenn Hall a Patrick Marigold Zandl budou přednášet na akci Tuesday Business Network.
- VoIP & Broadband Expo se koná v Brně v pavilonu F, souběžně s Invexem.
title: "Jedete na Invex? Nezapomeňte na pavilon F – aktualizováno"
---

<p><strong>Noname píše:</strong> Je středa večer, dva pracovní dny před začátkem Invexu a přesto se o něm nikdě nepíše. Zjevně jeho krize dosahuje vrcholu a IMHO je to jen a jen pořadatelská chyba (i když světový trend odklonu od podobných akcí je neodiskutovatelný). Už jsme to tu tuším řešili loni či předloni, takže to asi znovu řešit netřeba. Osobně si myslím, že ať jakkoliv pitomá, je to stále největší akce svého druhu u nás a na dvě tři hodinky má smysl se účastnit.</p>

<p>Ovšem kdo se zajímá o rozvoj broadbandu a zůstává v Praze, neměl by si též v pondělí odpoledne nechat ujít akci Tuesday Business Network "<a href="http://www.tuesday.cz/detailAkce.aspx?id=271">Video přes internet impulzem k expanzi broadbandu?</a>" patřící do seriálu akcí Broadband Monday, podpoředných BBF a cílených na rozvoj broadbandu v ČR. Program akce je velmi zajímavý, vystoupí velmi zajímaví hosté, za všechny bych jmenoval Glenna Halla, který se již 30 let věnuje mediálnímu businessu, mj. pracoval jako CTO filmového studia Aardman Animation (příběhy Wallace a Gromita) - jeho přednáška má název "From Cinema to Mobile Television". Dalším zajímavým hostem bude jistě i Patrick Marigold Zandl, který poprvé představí zcela nový projekt internetové televize.</p>

<p><strong>Aktualizace:</strong> Každý, kdo se bude registrovat emailem na stankova[zavináč]tuesday[tečka]cz a uvede, že přichází z Marigoldu, získá vstup zdarma!</p>
<p>Kdo z vás musí ovšem jako já být v Brně, a nebo chce prostě spojit příjemné s užitečným, může se na celou akci podívat na VoIP &amp; Broadband Expo v pavilonu F. Začátek je v 16:00. Ti z vás, kteří budou na Invexu v úterý či středu, mohou přijít tamtéž, bude to myslím nejzajímavější pavilon a m.j. tam budu já přednášet o jednom zajímavém řešení IP Telefonie.</p>