---
ID: 1969
author: Patrick Zandl
layout: post
oldlink: 'https://www.marigold.cz/item/potize-se-spamem

  '
post_date: 2006-05-14 16:34:19
post_excerpt: ''
published: true
summary_points:
- Marigold má dlouhodobé potíže se spamem v komentářích, který se nedaří efektivně
  filtrovat.
- Blacklist se po přidání znaku "|" urazil a blokoval veškerý provoz serveru.
- Chronomag s větším provozem má méně spamu díky lepšímu redakčnímu systému (Wordpress).
- Autor se omlouvá za potíže se spamem a omylem publikovaný článek.
title: Potíže se spamem
---

<p>Delší dobu jsou na Marigoldu potíže se spamem, které se už obávám označit za drobné. Dokud chodilo denně pár spamů do komentářů na web, dalo se to řešit ručně. Když to byly desítky, přestalo ruční řešení stačit a Noname do té srágory tvářící se jako redakční systém doinstaloval nějaké pluginy, které se snaží spamu v komentářích vzdorovat. Jde jim to docela slušně, ale i tak se denně (spíše nočně, hlavní nápor je v noci) dostane do komentářů tak desítka spamů. K čemu má plugin nastavení, že má vyhazovat komentáře, v nichž je více odkazů než jeden, jsem nepochopil, ale co naplat. </p>

<p>Dneska jsem znovu poštelovával nastavení a jelikož jsem si všiml, že řada spamů používá znak | pro oddělení odkazů, zadal jsem tento znak na blacklist. Úvaha to byla zralá, snad nikdy jsem tenhle znak v regulérním komentáři neviděl.</p>

<p>Jenže ejhle, blacklist se urazil a začal preventivně celý provoz serveru přesměrovávat na sprostou hlášku, že jste spammer. Kdo na to narazil, omlouvám se, nebylo to úmyslné. </p>

<p>Je zajímavé, že Chronomag, který má asi tak desetkrát větší provoz, než Marigold, spam zdaleka tolik netrápí a dostane se tam tak jeden spam komentář týdně, zbytek zachytí redakční systém. Zdá se, že Wordpress (který Chronomag používá) si s tím umí poradit o dost lépe. Jenže všechno je otázka nastavení. V poslední době musím logy spam filtrů mazat ob den, aby se v nich dalo vůbec pohnout a vyznat. </p>

<p>Za případné zmatky a potíže se omlouvám.
</p>

Rovněž se omlouvám za omylem publikovaný článek o informační globalizaci z minulého týdne, neměl na serveru vyjít. Kdo jste se po něm sháněli, je sundaný záměrně.
</p>