---
ID: 2001
author: Patrick Zandl
layout: post
oldlink: 'https://www.marigold.cz/item/jake-sluzby-byste-cekali-od-ceske-posty

  '
post_date: 2006-08-16 10:45:18
post_excerpt: ''
published: true
summary_points:
- Česká pošta se snaží elektronizovat, ale neví přesně jak.
- Autor navrhuje skenování dopisů a přeposílání emailem.
- Dále navrhuje box pro cenná psaní s načtením adres z karty.
- Autor vyzývá k nápadům na modernizaci služeb pošty.
title: "'Jaké služby byste čekali od České pošty?"

  '
---

<p>Nedávno jsem mazal spam pod článkem věnovaným službám České pošty. A vzpomněl jsem si na hezkou novou aplikaci této instituce <a href="http://www.doschranky.cz">doschranky.cz</a>, v níž mám maličko (vážně maličko - více Wirenode) prsty. A na to, že pošta se snaží – elektronizovat se, jít s dobou. Jenže jako každá posta neví, kam se zhruba tak má snažit.</p>

<p>Jaké elektronické služby České pošty byste si představovali? Jak ji elektronizovat, co udělat proto, aby to byla pošta nového tisíciletí? Nejde mi o myšlenky, udělat víc přepážek nebo větší poštovní schránky – jde mi o to, co by pošta měla udělat, aby byla moderní institucí nabízející služby. </p>

<p>Samotného mne napadá pár věcí. Třeba to, že by mi mohli oscanovat došlé dopisy a přeposílat je emailem. To by se mi líbilo moc. Nebo že bych přišel s cennými psaními na poštu a adresu nedatlila na přepážce holčina a fronta za mnou netrpělivě nepodupávala. Prostě bych ta cenná psaní hodil do boxu, přitiskl svoji kartu středního zákazníka na čtečku a mnou předem vyplněné elektronické údaje a adresy by se načetly na doručenkový lístek a všechno se mi vytisklo, potvrdilo – aniž bych se škvařil ve frontě s důchodci. </p>

<p>Co napadá vás? Popusťme uzdu fantazii bez ohledu na legislativní překážky - už mi na poště vysvětlili, že skanovat dopisy mi nemohou, protože listovní tajemství to nedovoluje...
</p>