---
ID: 2052
title: Poděkování
author: Noname
post_excerpt: ""
layout: post
oldlink: https://www.marigold.cz/item/podekovani
published: true
post_date: 2006-12-14 17:53:07
---
<texy><strong>Noname píše:</strong> nejdříve jsem neměl čas a pak jsme na to ve spěchu zapomněl - předně děkuji velice nethostingu <a href="http://nethost.cz">Nethost</a> za skvělý, rychlý a bezproblémový přechod na jejich servery, který probíhal při změně CMS na Marigoldu. Nebyla to vůbec prkotina - na jednom serveru bylo zároveň provázáno 9 dalších webů a služeb a některé musely zůstat, všechny ostatní bylo nutné překódovat na utf-8, protože původní databáze byla blbě kódována, na začátku jsem potřeboval udělat dočasnou doménu, aby byl přechod co nejplynulejší atd.

Vše probíhalo naprosto perfektně, jejich support linka fungovala okamžitě, na e-maily i na zavolání, jmenovitě pan Vladimír Helešic (doufám že mám dobře háčky a čárky, píše bez diakritiky), omlouvám se, jestli jsem zapomněl na někoho dalšího. Navíc znal Wordpress, věděl co a kde je třeba udělat, kde by mohly být problémy, no prostě lepší to být nemohlo. Jako perličku a příklad perfektního přístupu - shodou okolností (nebo možná něčím? záměrem) se den po přechodu někdo pokusil udělat DDOS na marigold - ani bych si toho nevšiml, kdyby mi nepřišla zpráva, co se stalo, že během pár chvil bylo 38 tisíc požadavků atd., a že zablokovali příslušné IP adresy - prostě ukázkové proaktivní jednání.

Dále děkuji <a href="http://acci.wz.cz/">Accimu</a> za jeho dopočeštění WordPressu a myslím i nějaké rady, stejně tak ostatním, kteří mi poradili ať už ve fóru či jinde.

No a poslední aktuální poděkování - někteří si zde stěžovali na nějaké zvláštní zobrazování ve Firefoxu 2.0, neměl jsem čas to řešit, a Petr Halas mě nasměroval správným směrem, takže už pár dní by to mělo správně fungovat i tam - díky Petře.

No a samozřejmě děkuji Vám všem, za to, že jste ten přechod ve zdraví přežili a nebili jste nás virtuálními holemi, a Patrickovi, že se do téhle pěrestrojky pustil. Myslím, že nový systém se velmi osvědčil - pro zajímavost - nyní je zde 14021 normálních komentářů za 4 roky provozu necelých 21 tisíc spamů za pár týdnů, z toho ale ani jeden neprošel (když nepočítám debilní příspěvky typu "hovno", které nejsou klasickým spamem a nějaký vtipálek si tu zde za ně vysloužil doživotní ban, takže se nezkoušejte opičit), zaregistroval jsem jen jeden příklad, kdy byl validní příspěvek neodeslán (asi měl adresu nějakého spammera a obsah byl nějaký zvláštní či nějaká jiná souhra náhod). A nemusíme přitom trávit hodiny času neustálým moderováním (cenzoringem) všech diskusí a nemusíme znemožňovat komentování u starších článků, tak jak se to dělá jinde.