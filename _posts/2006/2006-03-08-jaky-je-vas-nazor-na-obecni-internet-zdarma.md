---
ID: 1940
author: Noname
layout: post
oldlink: 'https://www.marigold.cz/item/jaky-je-vas-nazor-na-obecni-internet-zdarma

  '
post_date: 2006-03-08 17:56:52
post_excerpt: ''
published: true
summary_points:
- Internet zdarma projekty obcí často motivovány popularitou starostů před volbami.
- Zodpovědní představitelé obcí konzultují problematiku internetu zdarma s odborníky.
- Autor nesouhlasí s tím, aby radnice konkurovala soukromým firmám internetem zdarma.
- Autor hledá způsoby, jak zajistit přístup k informacím bez poškození ISP.
title: Jaký je váš názor na &#8222;obecní&#8220; internet (zdarma)?
---

<p><strong>Noname píše:</strong> Kauza projektu "Internet zdarma" Hlavního města Prahy rozpotala vlnu podobných projektů, mnoho obcí se tím nyní prezentuje na venek, zjevně za účelem zvýšit popularitu svých starostů před nadcházejícími volbami, a nebo prostě jen proto, že jim to přijde hezké, ale jaksi se tím hlouběji nezabývali a nebo tomu ani tolik nerozumí (ostatně - proč by měli rozumět všemu).</p>

<p>Naštěstí existují obce, kde jsou představitelé, kteří se rádi skontaktují s někým, kdo tomu rozumí a nechají si celou problematiku vysvětlit, zjistí si pro a proti, nechají si vypracovat projekt atd., prostě k tomu přistupují zodpovědně.</p>

<p>S jednou takovou obcí (>50 tisíc obyvatel) jsem nyní v kontaktu, měl jsem schůzku se starostou a šéfem IT oddělení a vedli jsme na toto téma velmi zajímavý rozhovor.</p>

<p>Osobně nejsem zastánce takovýchto projektů "Internet zdarma", radnice by měla dělat svou práci, ne dělat konkurenci soukromým firmám a to i z jejich daní. Přesto se domnívám, že existují možnosti a přístupy, jak takové řešení udělat, aby se uživatelé dostali k veřejným informacím a nebyli poškozeni místní ISP.</p>

<p>Určitě vám napíši takové nápady, v prvé řadě dávám prostor ale vám - Co vy si o tom myslíte, jak by mohly takové sítě fungovat, jak by měly být financovány, jestli by zde měl být i veřejný internet, za jakých podmínek a omezení, jestli zdarma, nebo za peníze ... Zkuste se prosím v diskusi nehádat, ale každý zkuste přijít s vlastním řešením.</p>