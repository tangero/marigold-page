---
ID: 2022
author: Noname
layout: post
oldlink: 'https://www.marigold.cz/item/google-koupil-youtube-uz-je-to-oficialni

  '
post_date: 2006-10-10 01:19:26
post_excerpt: ''
published: true
summary_points:
- Google kupuje YouTube za 1.65 miliardy dolarů výměnou akcií.
- YouTube založen v únoru 2005, měsíčně prodělává 1 milion dolarů.
- Autor textu vidí rozdíl mezi americkým a českým podnikáním.
- Autor drží palce Streamu Patricka Zandla, který se nebojí investic.
title: "'Google koupil YouTube (už je to oficiální)"

  '
---

<p><strong>Noname píše:</strong> kdo četl v posledních pár hodinách web, tak se dozvídal rumours o tom, že Google asi bude kupovat YouTube, zmiňoval se o tom i Patrick ve své prezentaci (viz <a href="/postrehy-z-invexu-i-z-broadband-monday">předchozí příspěvek</a>). Před 2 hodinami se to stalo oficiální. Google kupuje YouTube za 1.65 miliardy dolarů a to formou výměny akcií. Více informací v <a href="http://investor.google.com/releases/20061009.html">tiskové zprávě Google</a>.</p>

<p>Připomenu stručně slide Patricka na prezentaci - YouTube, založeno únor 2005 třemi lidmi, nyní 60 lidí. Měsíčně prý prodělávají 1 milion $. Nyní dostanou 1650 milionů, takže jsou nějakých 1640 milionech dolarů plus během roku a půl. Tohle je myslím možné jenom v Americe. U nás je vidět na každém rohu mraky podobných a lepších nápadů, ale není odvaha, nejsou peníze, nejsou investoři, nejsou kvalitní lidi a když něco z toho náhodou je, tak to nějaký mezičlánek uprostřed (podle mých zkušeností vždy obchodní/produkťáci, ale může to být náhoda) podělají. Ale podobně to není asi ani nikde jinde. Takže právě proto držím palce Patrickovi a jeho <a href="http://www.stream.cz">Streamu</a> - ne proto, že by to bylo něco zajímavého - třeba je, ale těžko říct, když je to teprve v 68 % rozpracovanosti (nebo tak si alespoň ono procento na webu vysvětluji, možná je to ale procento alkoholu používaného při vývoji ;)
Ale hlavně prostě proto, že zjevně sehnal peníze, investory, odvahu a pár kvalitních lidí. Bez dostatku informací ale z toho klidně může být i Český Sen 2.0<sup>beta</sup></p>