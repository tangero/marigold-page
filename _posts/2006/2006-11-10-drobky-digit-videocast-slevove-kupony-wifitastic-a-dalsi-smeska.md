---
ID: 2039
author: Patrick Zandl
layout: post
oldlink: 'https://www.marigold.cz/item/drobky-digit-videocast-slevove-kupony-wifitastic-a-dalsi-smeska

  '
post_date: 2006-11-10 21:58:18
post_excerpt: ''
published: true
summary_points:
- Digit komentuje IT události formou videocastu, což je soukromý projekt.
- WiFiTastic nabízí provozování placených hotspotů pomocí upraveného routeru.
- Retail Me Not poskytuje databázi slevových kódů pro americké internetové obchody.
- Zamzar konvertuje data z různých obrazových, textových a video formátů zdarma.
title: 'Drobky: Digit videocast, slevové kupony, WiFitastic a&nbsp;další směska'
---

<texy>Chtěl bych zcela nesouvisle upozornit bez ladu a skladu na pár zajímavostí, které mi tu zatím ležely bez užitku, leč jsou pozornosti hodny. 

Tak především Honza Březina a Petr Mára spustili už před nějakou dobou projekt <a href="http://www.digit.cz">Digit</a>, kde <b>komentují IT události formou videocastu</b>. Je to příjemný projekt a je vidět, že se střihem se oba rychle učí. A Petr Mára <a href="http://www.petrmara.com/blog/">má kromě toho blog</a>, který se mi líbí volbou témat. Digit je soukromým odlehčením života obou pánů, nemá žádnou souvislost s Grafika Publishing. Prostě si jen ulétávají na videu. Jen tak dále :)

<a href="http://www.wifitastic.com/">WiFiTastic</a> je zajímavá služba  <b>nabízející provozování placených hotspotů bez velkých nákladů</b>. Finta je zhruba následující: za 80 USD koupíte od nich router Linksys WRT54G s upraveným firmware, který umožní lidem placené připojení s platbou kartou. Clearing plateb provede WifiTastic a dá vám 60%. Hezká lidová tvořivost a slušný business model pro garážovou firmu. Sám přemýšlím o tom, že takový router dám k nám na Římskou do recepce, aby se tam mohl konektnout kdokoliv a neměl jsem s tím práci. 

Je správný čas na vánoční nákupy na amerických obchodech. Těm reklamu dělat nebudu, ale jestli jste vyrazili na nákupy na americký internet, může se vám hodit server <a href="http://www.retailmenot.com/">Retail Me Not</a>. Ten nabízí <b>databázi slevových kódů na jednotlivé shopy</b>. Než nakoupíte, mrkněte se ... A až nakoupíte, udělejte něco takového i pro české shopy. Tedy, jestli používají slevové kódy... 

Třetí praktickou službou, na kterou jsem chtěl upozornit, je server <a href="http://www.zamzar.com/">Zamzar</a>. Nabízí <b>konverzi dat z různých obrazových, textových a video formátů</b> mezi sebou. Přišel vám Word soubor na váš Linux počítač? Zamzar pomůže a zatím zdarma. 

Chcete <b>pécéčko, co vypadá jako MiniMac</b> a možná ještě o něco hárdkórovějc a není to od Apple? Zkuste <a href="http://www.reghardware.co.uk/2006/10/27/review_evesham_mini_pc/">Evesham Mini PC</a>. Rajcovní... 

V práci přišel požadavek <b>na vývoj simulátoru EKG</b>. Totální kravina. Jenže je potřeba pro důležitá videa. Víte, že existuje divadelní simulátor EKG? Wow, <a href="http://ekg.twobrotherssoftware.com/">fakt je</a>... Jára ho  našel :)

Viděli jste <b>vyhledávač v podobě <a href="http://www.msdewey.com/">slečny Dewey</a>?</b> Fajnová webová aplikačka - zadáte, co hledáte a holčina vám to okomentuje a najde. A když dlouho nehledáte, tak vás pobízí, abyste do toho šli.