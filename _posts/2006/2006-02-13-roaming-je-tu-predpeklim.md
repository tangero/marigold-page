---
ID: 1924
author: Patrick Zandl
layout: post
oldlink: 'https://www.marigold.cz/item/roaming-je-tu-predpeklim

  '
post_date: 2006-02-13 16:30:27
post_excerpt: ''
published: true
summary_points:
- Roaming Ameno neumožňuje odesílat MMS a data začala fungovat až později.
- Vodafone informoval o cenách, ale volající občas neslyší.
- T-Mobile poslal zbytečné informace a ceník v devíti SMS.
- Operátoři neinformují o cenách MMS a dat v roamingu.
title: "Roaming je tu předpeklím"
---

<p>Hodně se tu mluví o tom, jak Eu tlačí na snížení roamingových poplatků. Neříkám, že jsou nízké. Spíš mne ale aktuálně trápí, jak roaming funguje. Či spíš nefunguje. Ze sítě Ameno mi preventivně nejde odeslat mms zpráva (karta T-Mobile) a data tam začala pořádně fungovat dneska. Nebo je to možná změnou lokace. Z karty Vodafone mne zase občas volající neslyší. Musím říci, že příjemně po stránce informační překvapil Vodafone. Hned po příjezdu mi přišla sms s cenami. U T-Mobile mi přišly zbytečné plky o tom, na jaké číslo volat pro informace. Ceny jsem si musel vyžádat via sms a přišel mi ceník v devíti sms. Co mne ale štve je, že nikoho nenapadlo říct mi, kolik stojí mms a kolik data. Přitom to je moje nejpoužívanější služba hned po sms. S Eurotelem jsem přímou zkušenost neudělal, ještě jsem ho nezapnul. Ale i na něj jsem u kolegů slyšel stížnosti. Takže problém roamingu je, že se nedá moc spolehnout na to, co a jak bude fungovat...
</p>