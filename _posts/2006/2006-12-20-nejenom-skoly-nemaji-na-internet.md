---
ID: 2054
title: (Nejenom) školy nemají na Internet
author: Noname
post_excerpt: ""
layout: post
oldlink: >
  https://www.marigold.cz/item/nejenom-skoly-nemaji-na-internet
published: true
post_date: 2006-12-20 23:38:25
---
<texy><strong>Noname píše:</strong> Jak si můžete přečíst třeba na <a href="http://jankuv.blog.lupa.cz/0612/sipvz-otevreny-dopis-skolske-komise-svazu-mest-a-obci-cr-a-unie-skolskych-asociaci-cr-czesha">Jankově blogu</a> nebo na <a href="http://zpravy.idnes.cz/skoly-se-odpoji-od-internetu-dosly-penize-fi1-/domaci.asp?c=A061219_084109_domaci_pei">iDnesu</a>, školy teď mají velký problém - kromě mnoha jiných věcí, nový rozpočet nepočítá nově s dotacemi na státní a informační politiku ve vzdělávání (SIPVZ), tedy s penězi na připojení škol a tak dále. Možná trochu píchnu do vosího hnízda, ale mám k tomu trochu "alternativní pohled".

<strong>Rozhodně je špatně, že nejsou přiděleny peníze, které byly slíbeny na dlouhodobé projekty</strong> - zcela to znehodnocuje celý tento institut, nyní se může každý investor bát, že dostane dotaci s opcí na x let (jinak to nejde, dotace musí být vždy max. na rok), aby třeba postavil nějakou silnici či budovu, on nakoupí materiál a po roce mu řeknou prdlajz a on je v čudu. 

<strong>Rozhodně je špatně, že stát nepodporuje informační politiku a to žádným způsobem</strong>, respektive prostředky vyhazuje naprosto nesmyslně - například peníze na SIPVZ by se krásně daly vzít z naprosto idiotských nových dotací na telefonování pro chudé.

Možná <strong>nejhorší je, že takové rozhodnutí padne týden před koncem fiskálního roku</strong>, přitom třeba jen výpovědi na stávající internetové připojení jsou 3 a více měsíců, tj. školy je budou muset platit ze svého.

<h3>Ovšem má to i svou pozitivní stránku</h3>

Cituji z článku na iDnes: <cite>"V praxi to podle ní znamená, že si škola bude muset vybrat například mezi vymalováním třídy a připojením na internet."</cite>

<strong>To je podle mého názoru naprosto v pořádku a je to správně. Stát si přeci také musí vybrat, jestli dá škole peníze na provoz nebo na internet.</strong> Takže když stát dá školám peníze jen na provoz, tak vlastně tuto rozhodovací pravomoc předává škole, která se sama může rozhodnout, kolik dá na co peněz. Nebo co byste si vybrali vy? Milion na vymalování a 100 tisíc účelově vázaných na internet, nebo milion sto tisíc na cokoliv dle vlastního výběru?

Druhá citace: <cite>"Je mi to líto, přijdeme zhruba o sto třicet tisíc korun. Chápu, že se musí šetřit, ale mohli jsme dostávat třeba méně peněz. Takhle to naráz ukončit, to mi nepřijde dobré," posteskl si ředitel svitavské základní školy David Šimák." ... Ještě větší problémy způsobí krok poslanců malotřídce v Lužnici. "Připojení stojí kolem tří tisíc měsíčně. Teď to budeme muset platit sami a to pro malou školu, jako jsme my, není zanedbatelná částka," říká ředitel Pavel Činákl.</cite>

Každá škola má telefonní přípojku a doposavaď byly připojeny přes ADSL nebo přes ISDN2, pakliže ADSL nebylo dostupné. Ve školách je přitom Internet využíván pro připojení jedné počítačové učebny, kde by měl být de-facto kontrolovaný provoz, občas možná nějaký ten učitelský kabinet, výjimečně ještě třeba školní knihovna. Srovnal bych to tedy s potřebami firmy o 15 lidech, tedy takové větší škole nyní v pohodě dostačuje (a používá) 2 Mb/s ADSL. <a href="http://adsl.wia.cz">2 Mb/s ADSL s 15 GB limitem přitom stojí nějakých 500-600 Kč měsíčně</a>, ve větších městech je za stejnou cenu dostupné dokonce <a href="http://adsl.wia.cz/adsl-llu-gts-novera.php">2 Mb/s ADSL bez limitu dat</a>, při větším počtu možná i o něco levněji. <strong>Tedy nějakých 6 až 7 tisíc ročně za to samé, co nyní platí přes SIPVZ "telecomu" podle velikosti školy tuším 60-130 tisíc ročně</strong>.

Navíc na mnoha místech je dostupné WiFi, konkrétně podle naší <a href="http://www.internetprovsechny.cz/wifi.php">mapy pokrytí WiFi</a> je pokrytá valná většina obcí v České Republice, sám odpovídám na dotazy lidí a firem na dostupnost a prakticky se mi ještě nestalo, že by někde nebyl bezdrátový internet dostupný. <strong>Takže ukončení "dotování telecomu" jednou miliardou z fondů SIPVZ může naopak pomoci rozvoji alternativních sítí a tedy i konkurence.</strong>

A tam kde náhodou není bezdrátový internet a tam kde to doposavaď "telecom" řešil 128 kb/s ISDN2 linkou za 3 tisíce měsíčně. si dovoluji upozornit, že to samé nabízí stejný "telecom" na komerční bázi za 1000 Kč měsíčně včetně pěti set korun za ISDN linku (ještě o stovku levněji při omezení pouze na pracovní hodiny).

Protože jsou tedy dotčené školy státní či příspěvkové organizace, tak ukončení SIPVZ fakticky znamená jen mírné snížení celkového množství peněz, které škola dostane (nevím ale, jestli se nezvýšily peníze na provoz), což je po 600 miliardovém dluhu, který způsobila socialistická vláda celkem pochopitelné utahování opasků. A naopak - <strong>může to vést ke zlepšení využití internetu na školách, protože už nebudou vázány na jednoho dodavatele, budou moci využít alternativní připojení </strong>atd.

A pro školy, které se cítí postiženy (stejně tak další úřady atd., které nedostaly peníze na internetové připojení) mám nezištnou nabídku - můžete se mi ozvat na můj mail (tomas zavináč kapler tečka cz), uveďte adresu a telefonní číslo, a <strong>já ověřím, jestli je u vás dostupné ADSL nebo nějaké bezdrátové připojení ze všech možných dostupných databází a dám vám kontakty na nejvýhodnější nabídky</strong>. Kdyby byl nějaký hromadný zájem, jsem schopen zajistit i nějakou výhodnou množstevní nabídku.