---
ID: 2021
author: Noname
layout: post
oldlink: 'https://www.marigold.cz/item/postrehy-z-invexu-i-z-broadband-monday

  '
post_date: 2006-10-09 18:46:13
post_excerpt: ''
published: true
summary_points:
- Invex komorní, příjemná atmosféra, dostatek času pro zákazníky.
- SIPY získaly zajímavé firemní zákazníky díky unikátnímu řešení.
- VoIP & Broadband EXPO nabízí online přenosy a panelovou diskusi.
- Patrickova prezentace na Broadband Monday vzbudila velký zájem.
title: "Postřehy z Invexu i z Broadband Monday"
---

<p><strong>Noname píše:</strong> právě končí první den Invexu i Broadband Monday, o kterých jsem tu prve informoval, takže zkusím sdělit své dojmy.</p>

<p>Invex byl dnes velmi komorní - rozhodně tu o sebe nezakopávají lidé, na druhou stranu je díky tomu příjemná atmosféra a je čas se věnovat každému zákazníkovi. Jak už jsem naznačil minule, sám jsem na stánku <a href="http://sipy.cz">služby IP telefonie SIPY</a>, pro které nyní externě spolupracuji a musím říct, že se nepotvrdily obavy z poklesu zájmů zákazníků.</p>

<p>Možná za to může i naprostá unikátnost firemního řešení, které představujeme, ale již za dnešek se nám podařilo získat několik velmi zajímavých firemních zákazníků. Dokonce přišel asi ve 12:00 jednatel jedné firmy, kterým dneska spadla klasická telefonní ústředna pro 100 lidí, prohlédl si všechny nabídky a okamžitě si objednal řešení od nás, ve 14:35 už mohli všichni opět telefonovat. Takže vzkaz pro vystavovatele - máte-li kvalitní produkt, zákazníka si najdete a veletrh se vyplatí - není nad osobní kontakt a možnost vidět vše na živo.</p>

<p>Ještě jednou děkuji za pomoc s drobným problémem na webu - <a href="http://sipy.cz">nový web sipy</a> už běží na ostro a dozvíte se zde více. Zapomněl jsem odpovědět minule v diskusi - takže přednášku budu mít zítra ve 13:00, ve středu v 11:00, ve čtvrtek ve 14:00 a v pátek hned ráno v 9:30. Ale navštívit mě můžete kdykoliv na stánku F42 - už dnes jsem se osobně seznámil s pěti čtenáři Marigolda ;)</p>

<p>Zatím jsem se nedostal mimo pavilon F, ale mám z něj celkem pozitivní pocit. Žádné vyložené novinky zde moc nenajdete - líbí se mi bezdrátové produkty Straightcore, určitě o nich napíšu - sám je používám a imho dnes nabízí nejlepší poměr cena/výkon na českém trhu.</p>

<p>Vtipná je prezentace MI, kde pod ohromnou cedulí "Ministerstvo Informatiky" jsou informace o Ministerstvu vnitra.</p>

<p>Velmi pozitivně hodnotím samotnou organizaci VoIP &amp; Broadband EXPO (má ji na starosti Jakub Ditrich), tedy konference související s BB a VoIP - střídají se zde prezentace za prezentacemi a velmi pozitivní je, že vše <a href="http://vbe.superhosting.cz/">můžete sledovat online</a>. Zajímavá je vždy ve 14:30 panelová diskuse pod názvem Broadband Sofa (červená sedečka se 4 hosty a diskuse na všemožná BB&amp;VoIP témata) - to je podle mě jednoznačně budoucnost podobných veletrhů. Dnes tam byl ovšem nejsledovanější přímý přenos z Broadband Monday, zejména pak prezentace Patricka. Více informací se dozvíte na <a href="http://www.bvv.cz/i2000/Akce/b-inv.nsf/WWWAllPDocsID/VJEK-6GUJGD?OpenDocument&amp;NAV=1">stránkách věnovaných VoIP &amp; Broadband EXPO</a>.</p>

<p>A teď k tomu hlavnímu - Patrickova prezentace byla velmi příjemným osvěžením, sedělo tu asi 30 posluchačů a velmi často se všichni smáli - ne obsahu či podání, ale hláškám - některé se stanou jistě legendární. Ostatně prezentace by se měla objevit ve <a href="http://www.monday.cz/monday-tv/videoarchiv/">videoarchivu Broadband Monday</a>. Patrick skvěle shrnul dění okolo video over Internet a pak krátce představil své TV řešení. Neřekl ovšem přesně jaký obsah bude, řekl ovšem jaký typ obsahu tam bude a to bylo velmi zajímavé. Každý si pod tím představil něco jiného, mně z toho vyšel pořad "Na stojáka" smíchaný s "Ivánku kamaráde", YouTube a jednou scénou z filmu Demolition man - konkrétně rozhovor Stalloneho a Bullock v autě při poslechu rádia. Dost pravděpodobně to bude ale něco naprosto jiného. Vše ale jistě časem popíše Patrick. Nová služba poběží na webu <a href="http://stream.cz/">Stream.cz</a>, doufám, že nám Patrick rozdá jména a hesla, ať se můžeme kochat s předstihem.</p>

<p>P.S.: až budete sledovat záznam z akce Broadband Monday, určitě počkejte po Patrickově prezentaci na záznam diskuse - snad všechny otázky směrovaly na Patricka - jasný to důkaz, jak jeho řešení vzbudilo zájem a jak je skvělý řečník.</p>