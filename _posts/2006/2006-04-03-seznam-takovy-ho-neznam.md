---
ID: 1956
author: Patrick Zandl
layout: post
oldlink: 'https://www.marigold.cz/item/seznam-takovy-ho-neznam

  '
post_date: 2006-04-03 21:16:16
post_excerpt: ''
published: true
summary_points:
- Seznam mapy se zlepšily, nabízejí ortofotomapu a fungují na Safari.
- Seznam email je dobře provedená aplikace, autor preferuje kvůli paranoii jiný.
- Zboží Seznamu autorovi vyhovuje více než dřívější služba Centra.
- Personalizovaná homepage Seznamu přivádí autorovi návštěvnost na blog.
title: Seznam &#8211; takový ho neznám
---

<p>Ačkoliv služby Seznamu uznávám pro jejich jednoduchost a přehlednost jako skvělé pro začínající internetovce, sám jsem je přesně z toho důvodu nikdy moc nepoužíval. Za posledního třičtvrti roku se začla situace proklatě měnit. Nevím, jestli v Seznamu dostal někdo tvůrčí erekci, nebo padáka - je mi to jedno. Ale ta změna je hodně vidět. </p>

<p>Tak příkladmo mapy. Používal jsem <a href="http://mapy.seznam.cz">mapy Seznamu</a>, dokud byly jediné, jenže pak jsem přešel k <a href="http://mapy.atlas.cz">mapám Atlasu</a>. Zaprvé proto, že mapy Seznamu byly hnusné, ačkoliv vektorové, zatímco mapy Atlasu hezké, ačkoliv bitmapové. Nebo právě proto. Zadruhé proto, že s atlasáckými mapami se dalo krásně čarovat, mohli jste si dělat vlastní vrstvy a v Praze fungovala ortofotomapa. Kromě toho mi asi před osmi lety dal Michal Bláha školení, jak se ty mapy používají, takže jsem s nimi uměl do detailů. Jenže nové mapy Seznamu, to je lahůdka. Konečně hezký mapový podklad a celorepubliková ortofotomapa. Kromě toho klikací informace o obcích. A navíc, funguje i na Safari a Macu, což je pro mne v poslední době compatibility test - Atlasácké mapy mi na Macu neběží.  A hezké plánování cest, používám ho, když nechci startovat Wayfinder na GPS. Co mi ale trochu chybí, je možnost zapnout si vrstvu uživatelsky zadaných bodů a trocha toho komunitního bláznění, kdy by uživatelé mohli body v mapě komentovat, provazovat s webem a bylo to vidět i ostatním. Prostě čas na zlepšování API. </p>

<p>Krásně jsme mapy Seznamu s Adamem zužitkovali, když jsme se dali do nakupování realit. To si tak člověk najde nějakou nemovitost, která se mu líbí, pak si na seznamácké mapě podívá na ortofotomapu a hned je mu jasné, proč ta cena je tak lákavá. Krásným příkladem byla Adamova reakce na jeden hezoučký, miloučký, levnoučký pozemeček, na který jsme se málem jeli podávat: To jste nám nemohli dopředu napsat, že hned za pozemkem je kravín? Realiťák se divil, jak jsme na to přišli. Inu, měli jsme ještě betaverzi seznamáckých map, tak jsme na to přišli :)</p>

<p>Realitní poznámka: <a href="http://www.sreality.cz">Sreality</a> hodně dobře vyhovují na shánění realit. Jsou dost živé, aktuální a musí tam každý. Co by jim ale podle mne dalo dalších sto procent, je sledování přes RSS, základní to prostředek pro práci s realitami :)</p>

<p>Podobně je to se <a href="http://email.seznam.cz">seznamáckým emailem</a>. Kdybych nebyl tak zoufale paranoidní na svoji poštu, tak bych ho i používal, protože je to pěkně provedená aplikace. Používám souběžně <a href="http://mail.centrum.cz">email Centra</a> a vadila mi nespolehlivost (větší než na Seznamu) a hlavně přeplácanost - mezi Lite a tou Ritch verzí není nic, co by fungovalo pěkně, ale nečekalo se na to století. </p>

<p>Službu <a href="http://zbozi.seznam.cz">Zboží</a> mám rád dávno. Vím, že dřív podobná byla už na Centru, ale ta mi fungovala tak, že jsem ji nepoužíval. Nevím proč. Seznamu funguje tak, že mi to vyhovuje. To je asi ten hlavní rozdíl.</p>

<div class="rightbox"><img src="/wp-content/uploads/20060403-seznamhomepage.png" alt="Seznam homepage s Marigoldem" width="413" height="259" /></div>
<p>Dneska se koukám do statistik a co nevidím - spousta přístupů z homepage Seznamu. V řádu desítek až stovek. Nepamatoval jsem si, že bych si koupil reklamu na homepage Seznamu, to je věc, kterou nepřehlédnete ani na zůstatku účtu, ani na Seznamu. Ukázalo se, že Seznam rozjel personalizovatelnou titulní stránku, kam si můžete zařadit vaše oblíbené weby. No a pár lidí si přidalo Marigolda. Kolik, těžko říci. Ale podle toho, jak sem lozí, tak asi dost. </p>

<p>Na <a href="http://blog.lide.cz/ilblog/2006/04/03/261">ILblogu</a> jsem také zjistil, že lze přidat na web ikonku, která vložení RSS kanálu na homepage Seznamu usnadní. A tak jsem ji přidal k ikonkám na Marigoldu a nakonec i na Mackovém blogu, protože mi to přijde hezká funkcionalita. Jen by neškodilo mít možnost články netřídit dle zdroje, ale podle času - moje oblíbená zkouška tvůrců RSS čteček. Takhle vypadá:</p>

	<p style="text-align:center"><a href="http://www.seznam.cz/pridej-zpravy?url=http://www.marigold.cz/feed/rss2.xml&amp;title=Marigold.cz"><img src="http://1.im.cz/homepage/img/ico/1_ico_add_seznam_black.gif"  alt="Přidej na Seznam"/></a></p>

<p>Samé triviality. Ale praktické, hezké, užitečné.</p>

<p>A poslední (či chronologicky spíše první) příjemné překvapení byli <a href="http://www.spoluzaci.cz">Spolužáci</a>. Zaregistroval jsem aférku s přechodem, kdy se uživatelům nelíbily změny, jenže s přesunem Spolužáků pod Seznam na něj narazila řada mých spolužáků. Včetně našeho třídního. A včetně lidí ze základky.</p>

<p>Snad to takhle bude u Seznamu pokračovat. Pro uživatele jen dobře.
</p>