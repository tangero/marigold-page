---
ID: 2003
author: Patrick Zandl
layout: post
oldlink: 'https://www.marigold.cz/item/radek-hulan-a-motyka-nebo-etika

  '
post_date: 2006-08-23 16:56:34
post_excerpt: ''
published: true
summary_points:
- Hulán kritizuje Jagg.cz pro údajnou neetičnost kvůli nezmínění Scuttle.
- Autor Jagg.cz uvádí, že licence Scuttle umožňuje jeho použití.
- Hulán dle autora šíří nenávist, výmysly a dezorientuje ostatní.
- Autor maže Hulánovy komentáře kvůli šíření nenávisti a lží.
title: Radek Hulán a&nbsp;Motyka nebo etika
---

<texy><p>Radkovi Hulánovi je to jedno, zda je to motyka nebo etika, hlavně když se tím dá kopnout do lidí, které nesnáší. A tak si na mne vyšlápl v<a href="http://radekhulan.cz/item/jagg-cz-chlubit-se-cizim-perim-je-normalni"> článku, kde tvrdí, že Jagg je neetická záležitost.</a> Prý proto, že jsem dostatečně neoslavil open source projekt <a href="http://scuttle.org">Scuttle</a>, ze kterého vzešel. A že článek vyzněl příliš bombasticky. </p>

<p>Pravda je, že jsem poplach z tohoto směru očekával. RH nevynechá příležitost dokazovat si na mně, o co je moc lepší. Dělá to tak často, že mám podezření, že jsem unií schválená měrná jednotka, bohužel si pak vždy vzpomenu, že to dělá z prozaičtějšího důvodu. Zastal jsem se kdysi lidí, které bezdůvodně napadal. Na můj vkus málo důsledně a zřídkavě, na jeho až příliš. </p>

<h4>Proto existuje licence - aby bylo jasné, co se má a co nemá</h4>
<p>Abych to zkrátil. Ano, <a href="http://www.jagg.cz">Jagg</a> je instalací Scuttle. Pročetl jsem si licenční podmínky a ty to přímo povolují. Na co by taky někdo dělal software jako OS, kdyby nepovolil jeho instalaci. Že jsem ani nezměnil design? Proč bych to dělal, tenhle se mi líbí. A je také OS. Pokud si projdete referenční projekty Scuttle, prakticky nikdo ho nezměnil, maximálně používá ten starší. Polovina instalací Wordpressu používá nějakou free šablonu. </p>

<p>Že jsem to nezmínil ve článku? Stejně tak jsem nezmínil, že server běží na Linuxu. Licence to nevyžaduje a byl jsem zvědavý, kdo na to přijde. Jiný smysl to nemělo. V sekci o projektu je na software odkaz. RH opět bystře vyvodil moji neetičnost z toho, že jsem tam přímo nenapsal, jak se soft jmenuje a je na něj jen odkaz. Inu, to je ten "otrocký překlad", jak jej nazval - mrkněte na <a href="scuttle.org/about">http://scuttle.org/about</a> a <a href="http://jagg.cz/about">jagg.cz/about</a> dolů a zjistíte, že ani originál jméno nepoužívá. Prostě se jménem software pracuje jako s proměnou a když si server přejmenujete (k čemuž je to výslovně určeno), tak se změní všechna jména v textech. Jména hloupých na všech sloupích. </p>

<p>Povšimnout si též lze toho, že doména Jagg.cz existuje půl roku. Od té doby ji používám jako svůj soukromý bookmarkovník u záložek, které z nějakého důvodu nechci vystavovat na delicious - pro nějaké pracovní věci, ze kterých by se dalo uhádnout, co dělám, což nebylo vhodné. Nyní, krátce před startem, je to z větší části fuk a proč službu nenabídnout i jiným. Nota bene, když je to pro mne skvělé pokusné akvárium na ověřování několika teorií a tvrzení. </p>

<p>Naposledy se Radek do mne opírá, když tvrdím, že <em>"pracujeme na tom"</em>. Že já v článku hovořím o průvodci pro instalaci a nastavení, které jaksi vůbec není v projektu ani anglicky, natož česky, to přeci nevadí. Nikde jsem netvrdil, že budu něco instalovat nebo programovat a pochopit to z toho takhle, muselo dát dost práce. Jenže bohužel podle mne je pro úspěch projektu dobrá dokumentace a lokalizace důležitější, než inovativní naprogramování.</p>

<p>Ponechme prosím stranou, zda má projekt nějaký potenciál, o to teď vůbec nejde. To uvidíme časem, samotného mne to zajímá a i když bych k tomu rád napsal obsáhlejší komentář stejně jako ke skvělému <a href="http://jilm.blog.lupa.cz/0608/web-2-0-je-bullshit">článku na Jilm blogu Web 2.0 je bullshit</a> (částečně nesouhlasný komentář ovšem - něco je bublina, něco je super), musím si nechat zajít chuť do podzima. Důvod: projekt. Pak se k tomu velmi rád vyjádřím a doprovodím to argumenty. Všichni, kdo byli na mé páteční presentaci vědí, co si o tom myslím (Járo, ještě jednou se omlouvám za ten příklad :) ).</p>

<p>Bylo by laciné připomínat, že zatímco použití open source není ani nelegální, ani nemorální, tak neoprávněné používání  magisterských titulů či <a href="http://www.dgx.cz/trine/item/causa-copyrighty-game-over">mazání cizích copyrightů ze zdrojáků</a> je zřejmě obojí. O tom to není. </p>

<h4>Dělat z lidí blbce - to mi vadí</h4>
<p>Horší je, že tenhle tón nesmyslné agrese se nese skrze všechny Radkovy články. Šíření výmyslů, netolerance, absolutní soběstřednost a neschopnost akceptovat jiná hlediska a potřeby - to je společný průvodní znak většiny Radkových článků. To mne štve. Že šířením něčeho, čemu nemůže ani sám věřit, dezorientuje ostatní. </p>

<p>Naprostá polarita, nesmyslné zobecňování.<em> Apple je hrozný, iPod je pro dementy, kteří si neumí koupit Creative a podlehnou reklamní masáži. Blog CMS je nejlepší a všechno ostatní nedodělek. Jedině <s>Siemens</s> Sony Ericsson P990 je to pravé, to co vymyslí Nokia je šmejd.</em> <strong>Svět je jen černý nebo bílý a kdo nemá stejné potřeby, jako já, je neúspěšný looser.</strong> Že se někomu nechce trávit život tuněním své grafické karty nebo pícháním kůzlátek, to Radka nenapadne.  </p>

<p>Osobně si myslím, že to tak není. Několikrát jsem narazil na to, že ve článku proklamoval něco, o čem sám musel vědět, že to není pravda. Nebo to minimálně na venek nepřipouštěl. </p>

<p>Abych dal příklad: Radkovo oblíbené hate-téma, Apple a článek <a href="http://radekhulan.cz/item/apple-umira-nerikal-jsem-to">Apple umírá. Neříkal jsem to?</a> Radek v něm bere výsek grafu ceny akcií Apple a z jeho poklesu říká mimo jiné:<em> "Apple kolabuje, cena akcií se zhroutila z $88 na $65 za pouhý jeden měsíc, a otázkou je, zda je tento propad již ukončen."</em></p>

<p>Radek se ale dříve presentoval jako odborník na akcie, takže jistě věděl, že jeho analýza je ve všech ohledech akciového trhu nesmyslná. Pokud si triviálně přiložil křivku vývoje indexu Nasdaqu, musel si všimnout, že akcie Apple ji kopírují, tedy že se Apple nepropadá vůči trhu, ale propadá se celý trh. Predikovat něco z vybrané výseče grafu je ptákovina. Za poslední rok se ceny akcií Apple pohybovaly v rozmezí 45 až 86 dolarů, takže o propadu mluvit nelze - natož v momentě, když se propadá celý trh. O korekci? O tom, že celé odvětví je turbulentní? To možná. Od člověka, který pracoval s akciemi jde o neznalost, nebo záměrnou lež a dezinformaci? </p>

<p>Když článek vyšel, probíral jsem to s kamarádem. Ten napsal do diskusí pod článkem velmi slušný příspěvek, kde celou věc rozebral. Bez invektiv a emocí, stručně a jasně napsal, proč si to nemyslí. Komentář se nikdy neobjevil. Zadal ho znovu, zase se neobjevil. Ukázalo se, že kritické komentáře se prostě neobjevují, Radek je smaže. Proto to pod  jeho články vypadá jako na hlasování politbyra. Umělá umělá realita ... A to nejde o jediný případ, další se mi akorát nechce vypisovat. Hodně lidí to pozná a bere to jako folklór českého internetu, jenže mnoho lidí to zřejmě zbaští i s navijákem. </p>

<p>Možná mi vadí jiné věci, než ostatním. Nevadí mi nějak zvláště smyšlené tituly nebo mazání copyrightů u open source. Jsou chvíle, kdy každý chceme vypadat o něco lépe a tahle kosmetika ega nic nestojí. </p>

<p>Ale dělat z ostatních záměrně blbce, to mi vadí.  </p>

<p>Proto mám Radka plné zuby. A proto je také kromě italského spamu jediný, jehož komentáře mažu. </p>

<p>Šíření nenávisti se mi nechce podporovat alespoň tam, kde proti ní můžu účinně zasáhnout.
</p>

<p>PS: A pro ty, kdo to nepochopili - <a href="http://linkuj.cz">Linkuj.cz</a> a <a href="http://www.jagg.cz">Jagg.cz</a> jsou dva hodně rozdílné projekty. Myslel jsem, že je to na první pohled poznat :)
</p>