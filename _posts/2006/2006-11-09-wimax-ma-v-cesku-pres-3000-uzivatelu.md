---
ID: 2036
title: 'WiMax má v&nbsp;Česku přes 3000 uživatelů'
author: Patrick Zandl
post_excerpt: ""
layout: post
oldlink: >
  https://www.marigold.cz/item/wimax-ma-v-cesku-pres-3000-uzivatelu
published: true
post_date: 2006-11-09 10:41:24
---
<texy>Nemám rád tiskové zprávy, většinou je to seno na seno, ale tuhle od Inteleku jsem si přečetl s chutí. Ačkoliv zásadní informace z ní je ta, co je obsažena v nadpisu. Intelek totiž oznámil, že prodal tři stovky základnových stanic WiMax a tři tisíce koncových zařízení. Vzhledem k tomu, že Intelek má téměř stoprocentní podíl na trhu WiMaxu u nás, to také obnáší počet uživatelů WiMaxu u nás. Výrobky firem, které Intelek nezastupuje, se k nám dostaly spíše jen pro nejrůznější trialy a používají se minimálně. Alespoň zatím. Takže se dostáváme k číslu 80 provozovatelů WiMax sítí, většinou striktně regionálních. 

<em>"Téměř všechny instalace jsou realizovány technologií BreezeMax 3500 izraelské společnosti Alvarion, která funguje v licenčním pásmu 3,5 GHz,“</em> uvedl Ivo Kraváček, ředitel společnosti INTELEK. <em>„Provozovatelé WiMAXu využívají tuto technologii částečně jako páteřní spoje ve svých sítích, částečně pak k přímému připojení uživatelů na internet,“</em> dodal Kraváček.