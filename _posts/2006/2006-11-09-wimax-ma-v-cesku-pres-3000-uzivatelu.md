---
ID: 2036
author: Patrick Zandl
layout: post
oldlink: 'https://www.marigold.cz/item/wimax-ma-v-cesku-pres-3000-uzivatelu

  '
post_date: 2006-11-09 10:41:24
post_excerpt: ''
published: true
summary_points:
- Intelek prodal 300 WiMax základnových stanic a 3000 koncových zařízení.
- Intelek má téměř stoprocentní podíl na českém WiMax trhu.
- V Česku je 80 provozovatelů WiMax sítí, většinou regionálních.
- BreezeMax 3500 od Alvarionu je nejčastěji používaná WiMax technologie.
title: "WiMax má v Česku přes 3000 uživatelů"
---

<texy>Nemám rád tiskové zprávy, většinou je to seno na seno, ale tuhle od Inteleku jsem si přečetl s chutí. Ačkoliv zásadní informace z ní je ta, co je obsažena v nadpisu. Intelek totiž oznámil, že prodal tři stovky základnových stanic WiMax a tři tisíce koncových zařízení. Vzhledem k tomu, že Intelek má téměř stoprocentní podíl na trhu WiMaxu u nás, to také obnáší počet uživatelů WiMaxu u nás. Výrobky firem, které Intelek nezastupuje, se k nám dostaly spíše jen pro nejrůznější trialy a používají se minimálně. Alespoň zatím. Takže se dostáváme k číslu 80 provozovatelů WiMax sítí, většinou striktně regionálních. 

<em>"Téměř všechny instalace jsou realizovány technologií BreezeMax 3500 izraelské společnosti Alvarion, která funguje v licenčním pásmu 3,5 GHz,“</em> uvedl Ivo Kraváček, ředitel společnosti INTELEK. <em>„Provozovatelé WiMAXu využívají tuto technologii částečně jako páteřní spoje ve svých sítích, částečně pak k přímému připojení uživatelů na internet,“</em> dodal Kraváček.