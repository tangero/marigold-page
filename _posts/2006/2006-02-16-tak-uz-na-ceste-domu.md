---
ID: 1934
author: Patrick Zandl
layout: post
oldlink: 'https://www.marigold.cz/item/tak-uz-na-ceste-domu

  '
post_date: 2006-02-16 09:14:40
post_excerpt: ''
published: true
summary_points:
- Petr clí hodinky, jejichž proclení komplikuje neznámý materiál řemínku.
- GSM kongres v Barceloně byl větší než loni, ale s drahým ubytováním.
- Barcelona je drahé město s vysokou kriminalitou, zejména krádežemi.
- Kongres zklamal nedostatkem kritiky a sebereflexe v oboru.
title: Tak už na cestě domů
---

<p>Už jsme na cestě domů. Petr moudře vybral let s odletem v 7 hodin ráno z Barcelony, který musel být tak alespoň o dvě stovky levnější než další let už v únosnou denní dobu. Jenže Petr neletí, takže mu nemůžeme nadávat a navíc za mne clí zásilku hodinek, takže vlastně je to od něj hezké, já bych s celníkem mohl jednat jen velmi obtížně. Stejně by mne zajímalo, jak to nakonec dopadne, protože se ukázalo, že hodinky se proclí podle materiálu, z něhož je řemínek. Jenže já jsem samozřejmě objednal modely z materiálu, který v tabulkách není...</p>

<p>Letošní 3gsm kongres byl větší než vloni, velikosti jeho přesun z Cannes rozhodně prospělo. Také je fajn, že tak daleko už nemáme tendenci jezdit autem, to prospělo nám. Několik ponaučení ale zůstalo. Přdevším ubytování je třeba zajistit dříve, abychom neměli byt vměstnaný mezi továrnu na plechové období a karosarnu s celonočním provozem. Také by mi dost pomohlo, kdybych si pamatoval pin od karty. Ale především je třeba říci, že Barcelona je velmi drahé město. Nejenom na výstavišti, ale prakticky všude ve městě je předraženo i podle mínění mých západních kolegů a přátel.</p>

<p>Navíc se tu neuvěřitelně krade, v dopravních prostředcích se o to pokusili jednou, podruhé v Burger King a vlastně vždy v Barceloně jsem na to narazil. Ale jinak je to moc milé město. 
Samotný kongres letos spíše zklamal. Pět let pokračující trend vytěsnování všech alternativních názorů letos došel tak daleko, že zde už nebyl vlastně nikdo s trochou kritiky. Celý průmysl se zvrhl do sebeoslav, chyběla mu špetka sebereflexe. A bylo to vidět na každém kroku. Opět očekávání vložená do služeb a technologií, aniž by se někdo ptal, co to přinese klientům. Propagace nehotových polotovarů a služeb, aniž by se zmínily či vůbec náznakem řešily stávající problémy oboru.</p>

<p>Motto letos byla televize, Hsdpa a konvergnce v podobě Uma a Fmc. Jen pro pořádek připomínám, že Fmc je označení celého směru konvergence, ne jen technologie. 
Žádné vystoupení na konferenci nebylo možno označit za zásadní a naprostá většina z nich nebyla ani osvěžující. Už poletíme, tak zbytek v praze...
</p>