---
ID: 2031
author: Patrick Zandl
layout: post
oldlink: 'https://www.marigold.cz/item/betaverze-noveho-marigolda

  '
post_date: 2006-11-01 13:17:56
post_excerpt: ''
published: true
summary_points:
- Web Marigold po migraci na Wordpress čeká nový design, autor jej sám vytvořil.
- Autor plánuje přesun serverů Marigold na vlastní hardware, konkrétně na Mac Mini.
- Mac Mini jako server je zajímavá varianta, zvažuje se Tiger OS X Server a USB Flash.
- Česká verze Wordpressu od Accida získala certifikaci Marigold, web ji používá.
title: "Betaverze nového Marigolda"
---

<texy>Správný web má být pořád beta, má se na něm stále něco dít a ideálně má být co nejvíce rozbořený. NoName zdárně dokončil transporty potřebných dat z Blog:CMS/Nucleusu do Wordpressu, jak vidno na new.marigold.cz. Tím ale legrace nekončí, ba právě naopak.

Tak ponejprv já musím vytvořit design. Ten už mám, sám jsem si ho patlal. Já vím, že mi řeknete, že je mizerný, ale je můj. Zelený pruh dělící články nebude zelený Japan, když to ve firmě zmerčil, chytnul barvu toho pruhu do tváře a děl, že toho snad nemůžu myslet vážně. Nu, ne že bych nemyslel, ale předělám to na jinou barvičku.
/---html
<img width="460" src="http://www.marigold.cz/media/1/20061101-novymarigold.png" />
\---

Kýžený vzhled už mám převedený i do skoro funkčního HTML (až na pár chybiček, že) a pomalu ho začnu cpát do wordpressu, takže až dorazíte na new.marigold.cz, tak se moc neděste. Může to tam být rozkopané tentokráte mnou.

Další změna asi bude u serveru. Posedla mne myšlenka přestěhovat se na vlastní železo. Má to svou pointu. Kdysi jsem si Marigolda zaplatil bokem na hostingu, ačkoliv mám vlastní servery, vlastní připojení a další podobné věci. Jenže na mých vlastních serverech zpravidla nemám přístup, bo admin tvrdí, že do toho mne nepustí. Takže jsem spoustu serverů roztahal postupě „provizorně“ po pěti webhostingových službách po celé republice, což moc nedává smysl, ale bylo to provizorní řešení (například už tři roky). Po roce s Mackem si říkám, že je čas na kvalitativní změnu ve dvou oblastech:

Koupím si nového Macka, protože ho chci s Intel procesorem a taky už trochu nadupanějšího
Ze starého Mini Macka udělám server a hodím na něj všechny servery, co jsou někde „provizorně“
Celý upgrade má jeden zádrhel. Apple vyrábí Mini Macka a pak iMaca s vestavěným displejem. Já bych chtěl konfiguraci, jako má iMac, ale bez displeje, ten mám a nechci to mít kombinované. Něco takového má Apple představit příští rok a má to navazovat na Cube, jenže to ještě není a kdo ví, zda to bude. Takže zatím server nemám, ještě chvíli zkusím vydržet, než vyměknu a koupím intelovského Miniho.

Jinak, Mac Mini je zajímavá serverová záležitost. Studoval jsem to pečlivě po webu a v cizině je to poměrně oblíbená varianta. Mac není vůbec slabý strojek, jen má menší disky. To mi ale na Marigolda a další moje „hračky“ nevadí – zato se mi líbí, že se dá krásně spravovat. Teď ještě dumám, zda na něj neinstalovat Tiger OS X Server, což by tomu všemu dalo hezké grády. A k tomu všemu mne zaujala myšlenka urychlit provoz webserveru tím, že na Maca nacpu USB Flash, kde budou nejčastěji dotazované stránky. Flash je přeci jen rychlejší, než disk.

Tak a je zase s čím si hrát :)

Jinak "česká verze Wordpressu od Accida":http://acci.wz.cz/wordpress/ je Marigold certified :) Viz logo… Doufám, že to Wordpress ustojí, i když proč by neměl. Například o dost více navštěvovaný Chronomag taky jede na Wordpressu.

[* http://www.marigold.cz/media/1/20061101-wordpress-logo.png *]