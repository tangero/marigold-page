---
ID: 1909
title: WRT-311 AP/Router/Client
author: Noname
post_excerpt: ""
layout: post
oldlink: >
  https://www.marigold.cz/item/wrt-311-ap-router-client
published: true
post_date: 2006-01-09 20:26:36
---
<p><strong>Noname píše:</strong>
Už tu dlouho nebyl žádný článek na téma Wi-Fi hardware, já teď jednu krabičku sháněl, hledal jsem, co je nového a přitom jsem našel něco úžasného - <a href="http://www.wifi-shop.cz/produkt/wrt-311-ap/router/client/">WRT-311 AP/Router/Client</a>.</p>


<p>Jednu věc musím vyzdvihnout nejdřív - v krabici je <strong>český manuál</strong>, webové rozhraní je <strong>plně v češtině</strong>. Je to sice věc, kterou asi hodně místních neocení, protože umí dobře anglicky, ale i přesto že čtu anglickou beletrii stejně rychle jako českou, tak to, že někdo investuje do českého překladu oceňuji a byl bych za to ochoten i připlatit - snad bude takových výrobků přibývat.</p>

<p>To ale není ten hlavní důvod, proč si to asi většina z nás bude kupovat, to nejdůležitější budou pro nás funkce a těch to má mraky:
</p>

<!--more--><ul>
<li>1 WAN, 4 LAN porty</li>
<li>režimy AP, klient, router, NAT router, WDS</li>
<li>podpora ad-hoc režimu u klienta!</li>
<li>standardy 802.11g (.11b)</li>
<li>regulace vyzářeného výkonu 3-20 dBm</li>
<li>limitování rychlosti zvlášť pro upload a download v rozmezí od 64 kbit po 2 Mbit (pro celé rozhraní, nikoliv pro klienty)</li>
<li>Možnost vytvoření DMZ</li>
<li>Podpora dynamického DNS (statická doména i na měnícím se IP, musím vyzkoušet)</li>
<li>podpora "izolace bezdrátových klientů" (WL klienti se vzájemně nevidí, nutnost pro venkovní sítě)</li>
<li>WEP, WPA, WPA2, filtrace MAC adres</li>
<li>zobrazení sítí v dosahu, včetně úrovně signálu!</li>
</ul>
<p>Doporučuji si prohlédnout <a href="http://www.wifishop.cz/Files/produkty/wrt311/153/home.html">off-line verzi managementu</a>, kde pochopíte, proč se mi to tak líbí. No a samozřejmě cena - <a href="http://www.wifi-shop.cz/produkt/wrt-311-ap/router/client/">pro neregistrované za 1582,70 Kč s DPH</a> mi až směšně málo. Víte o něčem lepším v této cenové kategorii? Já jsem zatím naprosto nadšen, funguje zatím zcela spolehlivě (ptal jsem se i prodejce a zatím má také jen samé dobré reference), jestli chcete něco vědět, ptejte se v diskusi. Bude-li to možné a nedestruktivní, tak to vyzkouším, než dám celou krabici na střechu.</p>
