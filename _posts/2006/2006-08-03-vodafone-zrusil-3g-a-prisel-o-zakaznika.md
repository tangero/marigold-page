---
ID: 1998
author: Patrick Zandl
layout: post
oldlink: 'https://www.marigold.cz/item/vodafone-zrusil-3g-a-prisel-o-zakaznika

  '
post_date: 2006-08-03 09:50:48
post_excerpt: ''
published: true
summary_points:
- Autor strávil pět let u Oskara/Vodafone s průměrnou měsíční útratou 2000 Kč.
- Vodafone zaostával v progresivních datových službách, což autora štvalo.
- Eurotel nabídl stejné ceny jako Vodafone a navíc 3G data v Praze.
- Autorovi Vodafone nenabídl zajímavou nabídku a proto přechází k Telefonica 02.
title: Vodafone zrušil 3G a&nbsp;přišel o&nbsp;zákazníka
---

<p>Jmenovitě o mne. Byl jsem u Oskara a později u Vodafone nějakých pět let s průměrnou útratou kolem dvou tisícovek měsíčně. Celou dobu jsem se ujišťoval, že ty ceny ospravedlňují to, že nedostanu ani pitomý dotovaný telefon levněji (Vodafone nebere v potaz vaši útratu, ale tarif, který jsem měl vždy nízký, protože používám hlavně SMS, roaming a data). Jestli mne něco štvalo, tak trvalé zaostávání Vodafone v progresivních službách, zejména v těch datech.</p>

<p>Několikráte jsem měl tik přejít. Hlavně k Eurotelu, který nabízel přesně to, co jsem potřeboval – hlavně slušnou nabídku datových služeb. Až na maličkost – SMS za 2,8 Kč. To by můj účet zvýšilo o další minimálně tisícovku. Rozhodl jsem se vydržet do léta, kdy měl Vodafone ohlásit spuštění 3G. </p>

<p>Vodafone nedávno ohlásil, že 3G odkládá na neurčito. </p>

<p>Zrovna v té době jsme s V. dělali výběrové řízení na operátora pro padesát SIM karet. Původně jsem za horkého favorita považoval T-Mobile, protože jsem očekával, že kombinace služeb a cen bude nepřekonatelná. Což o služby – ale v cenách T-Mobile propadl. Zůstal Vodafone a Eurotel. </p>

<p>Moje veškerá dosavadní zkušenost byla, že Eurotel je suverénně nejdražší. Inu, zřejmě došlo k drobným změnám, protože stačil jeden telefonát a v Eurotelu nabídli stejné ceny, jaké nabízel Vodafone. Zatraceně slušné ceny. Bez rozlišení 3G nebo GSM. A to rozhodlo, protože řada lidí tu potřebuje rychlá data a to zejména v Praze, kde pokrytí 3G daty Eurotelu je už fajné. </p>

<p>Včera jsem se podíval do administrace svého čísla u Vodafone, zda jsem přeci jen nepřehlédl nějakou zajímavou nabídku. Ne. Sleva tisíc korun na telefonu za deset tisíc mne nezaujala. </p>

<p>Dokud to byl Oskar, byla to sympatická značka. S její smrtí jsem čekal něco zajímavého jako protiváhu. Po roce stále nic, pokud nepočítám Vodafone Live, který mne nezaujal. Rychlá data stále nikde. Je čas udělat pápá…  </p>

<p>Takže mé číslo se převádí na Telefonica 02 ...
</p>