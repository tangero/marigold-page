---
ID: 1981
title: >
  Děkuji všem voličům, kdo je ale
  vítěz?
author: Noname
post_excerpt: ""
layout: post
oldlink: >
  https://www.marigold.cz/item/dekuji-vsem-volicum-kdo-je-ale-vitez
published: true
post_date: 2006-06-05 14:17:36
---
<p><strong>Noname píše:</strong> Shrnutí voleb ode mě, kdo si to chce přečíst, musí kliknout na celý článek, už je to tu moc přepolitizováno. Kdo nechce a klikne, tak ať si pak nestěžuje ;)</p>

<!--more--><p>Volby skončily. Sám bedlivě sleduji každé volby již devadesátého roku, kdy jsem byl jako dítě fascinován onou euforií, která po '89 zavládla. Tak zajímavé jako letos ještě žádné volby nebyly. Přitom to co se dělo před volbami se dá jen těžko srovnávat s dobou těsně povolební.</p>

<p>Volební odhady si značně hrály s psychikou všech, naprosto nesktučená statistická chyba od agentury SC&amp;C byla největším aktérem sobotního odpoledne. Nechápu jak může televize zadat analýzu volební prognózy firmě, která nikdy žádné volební prognózy nedělá, ale zabývá se pouze voličskými preferencemi - stručný rozdíl: při výzkumu voličských preferencí se vás zeptají na volenou stranu a dají to do tabulky, maximálně to zváží podle podílu žen/mužů a krajů. Volební prognóza bere v úvahu ochotu jít volit, kvalitní volební prognóza pak ještě voličskou věrnost v tom kterém kraji té které straně a další psychologicko sociologické vlivy. Taková firma musí mít tedy nejen dobré matematiky, ale též specialisty na sociologii a musí mít dostatek zkušeností ze starších voleb. Když jsme takové odhady dělali v  roce 96 a 98, tak nám od televize hrozila pokuta tuším milion Kč za každé procento chyby u zvolených stran a taková malá a tehdy navíc nedůležitá chyba se stala jen jednou u Sládkovců. Tady se jen u dvou nejsilnějších stran spletli celkem asi o 7%.</p>

<p>Těsně po volbách to tedy vypadalo na velmi překvapivě ohromné vítězství pravice, za 4 hodiny už ale měla podle odhadů většinu ČSSD s komunisty. To byl nervák jak v Hollywoodu, ve vypjatých situacích se ale nejlépe klíčové osoby vybarvují. A to co nastalo v sobotu mezi 18:45 a 20:15 hodině bylo asi to nejdůležitější z celých voleb a všichni si to zapamatujte.</p>

<p>Ve tři čtvrtě na sedm řekl předseda vlády České Republiky novinářům státních i soukromých televizí doslova <cite>"Chovali jste se ke mě jako <strong>hovada</strong> a tak mě nechte být</cite> a s těmito slovy odmítl předstoupit v prime-time před televizní kamery, tedy odmítl předstoupit i před těch 65% lidí, kteří v předchozích 2 dnech neváhali vážit své kroky do voličských místností.</p>

<p>Pan prezident Václav Klaus se v 19:45 zachoval přesně tak, jak odpovídal již od minulého roku na otázky novinářům, tedy prohlásil, že v pondělí požádá o sestavení vlády předsedu vítězné strany. Je to naprosto logický krok a byl rozhodně správný, i když v té době již podle zpřesněných odhadů měla většinu KSČSSD. Prezident totiž nemůže řešit koalice, to přísluší jen stranickým politikům.</p>

<p>Jak jsem psal, okolo sedmé hodiny průzkumy poprvé ukázaly možné vítězství KSČSSD a v sídle ČSSD zavládlo nefalšované veselí. Socialisté so rozzářili, začínali otvírat lahve, zpívali si. Každý, kdo do té doby věřil lžím o tom, že ČSSD nehodlá s komunisty spolupracovat (zaobalené do kouzelné formulky "na vládní úrovni"), musel zcela pochopit, že ČSSD v těchto volbách šlo právě a jen o většinu s komunisty, protože pak by si mohli dělat s jejich podporou cokoliv, a komunisté by tuto podporu rozhodně nedávali zadarmo. A to to nejlepší ještě mělo přijít</p>

<h3>Paroubkův proslov</h3>
<p>Ve 20:15 to přišlo. Předseda vlády České Republiky Jiří Paroubek předsoupil před novináře a jeho projev byl neuvěřitelný. Opět předvedl ukázkovou manipulaci, tentokrát to ale zřejmě pod tlakem situace přepískl. Když předseda vlády státu zpochybňuje svobodné volby a přirovná jejich výsledky k puči, po kterém se stát 41 let ocitl v izolaci, tak rozhodně nejedná v zájmu blaha a klidu v zemi (a porušuje tak i slib občanům, který podepsal při svém jmenování u prezidenta).</p>

<p>Z jeho úst to ale působilo až komicky. Přirovnával volby k roku 1948, ke kterému o 30 let dříve ve svém projevu sám vzhlížel. Přirovnával volby k roku 1948, kdy se jeho ČSSD spojila s komunisty a společně začali vraždit lidi a zabavovat soukromý majetek. Přirovnával volby ke komunistickému puči, přitom on sám osobně tady začal prosazovat spolupráci s komunisty a dokonce v projevu vzkázal prezidentovi, že ODS vládů nemůže sestavit, že on má nyní v parlamentu 101 hlasů a poprvé tak zcela prokazatelně a veřejně spojil ČSSD a komunisty (tedy podruhé, poprvé to udělali jeho přechůdci v roce 1948, viz scan z toho roku v mém pátečním článku).</p>

<p>I další jeho prohlášení byla ohromná, napadal novináře ze zaujatosti proti ČSSD, dokonce jmenoval asi 5 novinářů, které si nedokázal koupit, přitom jestli jste měli v ruce některé předvolební noviny, tak vám nemohla uniknout drtivá převaha reklamy na ČSSD. V pátečním tuším Blesku jsem napočítal 9! reklam (čtvrt stránky a větší, na každé dvojstránce byla minimálně jedna) na ČSSD, jednu na ODS, žádnou na jiné strany, podobně to bylo i v jiných novinách. ČSSD investovala do reklamy nehorázné prostředky, jsem zvědav, jak to budou nyní vykazovat.</p>

<p>Jmenoval případy typu Krejčíř, tj. člověk, který zde beztrestně působí celou dobu vládnutí ČSSD, který prokazatelně uplácí špičky policie vedené ČSSD, který nepochopitelně unikl za této vlády ze střeženého dobu a ještě nepochopitelněji za ním mohla odcestovat i jeho manželka, psi atd.</p>

<p>Jmenoval  kauzu šéfa útvaru pro vyšetřování organizovaného zločinu Kubiceho, útvaru, který založil bývalý předseda ČSSD Gross, útvaru do kterého Gross jmenoval lidi, útvaru, který jako jeden muž nyní tvrdí, že ČSSD je napojena na špičky organizovaného zločinu, útvaru, který tvrdí, že je ČSSD namočena v kauze biolíh, kde stát přišel o miliardy Kč, že ČSSD měla zájem na vraždě nepohodlného podnikatele atd. Mimochodem před volbami přitom dokonce Paroubek <a href="http://zpravy.idnes.cz/zalobkyne-celila-tlaku-at-zpochybni-zpravu-policie-fxs-/domaci.asp?c=A060601_103255_domaci_ton">odmítl, že by kvůli tomu napadl výsledek voleb</a>.</p>

<pJmenoval kauzu poslance Kořistky, který zcela bez důkazů obvinil 2 podnikatele nakloněné ODS z nabídnutí úplatku, kauzu, po které naprosto bezprecedentně Grossova policie tyto lidi (připomínám - bez jakýchkoliv důkazů) zatkla a vrtulníkem! odvezla do Ostravy!? Kauzu po které začala policie opět jen na základě jednoho prohlášení odposlouchávat telefony šéfa ODS (mimochodem ze kterých, na rozdíl z odposlechu Grossova telefonu, žádné nekalé činnosti ani náznakem nevyplývaly).</p>

<pTyto kauzy si ČSSD způsobila a pohnojila naprosto bez diskuse sama, přesto Paroubek naprosto bez skrupulí a s grácií jemu vlastní, přehazuje tyto kauzy na ODS,  a novináři mu to nepochopitelně žerou, takže se např. kauza Kubica skloňuje v novinách častěji s ODS než ČSSD, přitom o žádném takovém napojení kromě prohlášení ČSSD nepadlo ani jedno slovo.</p>

<p>V proslovu dále padly fráze typu "agent přisluhovač", fráze, které zde používali zhusta komuničtiští vyšetřovatelé a vrcholní představitelé, naposledy Štěpán v roce 89. Opět směšné v souvislosti s tím, že většina poslanců ČSSD, včetně Paroubka, byli za komunismu přisluhovači komunistů.</p>

<p>Tento proslov byl prostě alespoň pro mě naprosto neuvěřitelný a řadí se do mého osobního zlatého fondu české blbografie, hned vedle "brojlerů".</p>

<p>Doufám, že si většina z tohoto projevu zapamatuje alespoň jedno jediné - poprvé ČSSD otevřeně (i když mimoděk) přiznala svou vůli vládnout opět s komunisty. Tohle si zapamatujte pro další volby, ať už budou kdykoliv.</p>

<h3>A co dál</h3>
<p>A teď k dalšímu dění. Aby to nebylo málo, chvilku po proslovu se jazýčky vah naposledy pohnuly a zastavily se na na první pohled patové situaci. Velmi nepřesně se k tomu velká část novinářu vyjadřuje jako 100:100 levice:pravice. Pravda je ovšem taková, že Strana Zelených je všude ve světě levicová strana, koalici tvoří zásadně s ČSSD, takže tento poměr je ve skutečnosti 106:94. U nás je ovšem předsedou SZ středopravicový Bursík, a navíc většina hlasů SZ pochází od lidí, kteří jsou bytostně protikomunističtí (pražáci, mladí lidé ...). Obojí je velmi důležité si uvědomit pro následující vývoj.</p>

<p>Paroubek to ale svým posledním projevem ukázkově pohnojil. Do té doby bylo možné vyhodit ze SZ Bursíka (ostatně se málem do parlamentu nedostal, na pražské kandidátce jej předhonila preferenčními hlasy silně levicová Kateřina Jacques) a SZ by rázem byla povolnější ke spolupráci.</p>

<p>Většina levice je důležitá ještě z jednoho důvodu - domnívám se, že všechny spekulace o nové opoziční vládě ODS s podporou ČSSD jsou naprosto mimo mísu.  ODS něco takového nemůže nechat dopustit,  SZ by byla postavena mimo hru, takže by mohla v klidu dělat svou levicovou politiku. ČSSD by si potom mohla s komunisty dělat naprosto cokoliv, navíc veškeré průsery by šly na vrub vládnoucí straně, tj. ODS. Velmi důležité v povolební matematice také je, že většinu nedá ani ČSSD + SZ + KDU ani KSČ + ČSSD, což je sice jasné, ovšem nezapomeňme, že tak je tomu nyní (jen místo SZ je US) a ČSSD tak může dělat cokoliv s komunisty, přitom ale vládne s ostatními stranami.</p>

<p>Je to tedy pat? V politice IMHO neexistuje pat. Pat v šachu znamená, že  hra končí, začíná nová. V životě ale hra nekončí, pokračuje dál. Mohou se znovu rozdávat figurky, ale ty se budou do značné míry rozdávat podle toho, jak se podaří té které straně z onoho "patu" vysvobodit.</p>

<p>Jaké jsou možnosti:<br/>
a) Strany se dohodnou na krátkodobém mandátu - to bych viděl spíše až jako poslední možnost. Proti bude 100% ODS a SZ, kteří mohou nejvíce tratit, KDU může získat více křesel, zato ovšem může snadno ztratit možnost podílet se na vládě. ČSSD utratila v těchto volbách nejvíce peněz a na další volby už by tolik peněz nesehnali, navíc by právě oni vypadali jako původci tohoto "patu", takže by asi i oni tratili. Komunisté by pravděpodobně mohli jen získat.</br/>
b) Strany se nedohodnou vůbec, po třech pokusech bude prezident nucen vypsat nové volby, tj. za cca. 3*30+60 dní by se hlasovalo znovu. V té době by ČR naprosto zkomírala, propadl by se kurz, obchod, zvýšila by se nezaměstnanost atd. Rozhodně nejhorší varianta pro ČR, jako viník by byl obviňován ten, kdo nebyl schopen vládu sestavit, tj. ODS, získala by ČSSD a komunisté. Tohle bude podle mého cíl těchto stran.</br>
c) Stejné jako (b) ale ODS půjde do rizika a zkusí to maximálně urychlit, tj. 3× v rychlém sledu požádá o důvěru trojbarevné vlády a volby by tak mohly být již za cca. 80 dní. Zde by byla velká pravděpodobnost (d) a (e) a nevíc by to voliči vnímali IMHO spíše pozitivně.</br>
d) O důvěru požádá trojbarevná "stovková" vláda a odchodem ze sněmovny jí podpoří některý poslanec ČSSD. Ten následně vysvětlí, že to udělal pro stabilitu ČR, z ČSSD za to bude lynčován, ostatní mu poděkují, on sám u voličů velmi stoupne a zvýší se jeho dlouhodobá popularita. Ovšem zde záleží, jak bude mít ODS smluvně podchyceno hlasování levicové SZ, protože by to ve skutečnosti mohlo dopadnout tak, že stejně bude reálně vládnout levice ČSSD+SZ+komunisté. Ovšem je otázka, jestli se Paroubkovi podařilo vyštípat všechny samostatně myslící poslance ala Buzková či nikoliv.</br>
e) S vědomím možnosti (d) tento krok udělá některý poslanec KSČM či KSČM jako celek. Postaví tak KDU a SZ před zajímavý rozpor, kdy obě strany odmítají být součástí vlády, podpořené byť jen jediným hlasem komunisty. Zároveň by se komunistická strana na venek ukázala jako státotvorná strana a zkompromitovala by celou novou vládu. Komunisté přitom sami nemají takové náklady a potřeby jako ČSSD, být v opozici jsou zvyklí. Přitom by ale mohli do značné míry s ČSSD a SZ realizovat svůj komunistický program.<br/>
f) Praktiky o kterých se na veřejnosti nemluví (tj. některý poslanec dostane pár kapříků a plichta se změní ve většinu).
</p>

<p>Teď je na tahu ODS. Čím později přijde, tím déle bude země ztrádat, tím více bude ztrácet pravice hlasů, tím více si pak bude mnoho lidí myslet, že hrál roli bod (f). Já věřím (doufám), že ze 74 poslanců ČSSD zasedl do poslanecké lavice někdo s levicovým myšlením (na kterém není nic špatného) a přesto antikomunista, kdo bude odmítat být jakkoliv s komunisty spojován. Tj. osobně tipuji bod (d), případně bod (f) maskovaný za bod (d). Jaký je váš názor na budoucí vývoj?</p>

<p>P.S.: ještě jsem zapomněl - otázku v titulku tedy není možné kvalifikovaně zodpovědět. Co je ale už nyní jasné je odpověď na otázku "kdo prohrál". Prohrál každý, kdo nešel volit, nebo volil stranu, která se do parlamentu nedostala. Stačila možná desítka hlasů tam či onam (přesně to nelze spočítat, záleží na kraji, straně, účasti atd. určitě ale méně než 100) a mohl rozhodnout volby a nasměrovat budoucí vývoj dle své preference.  Proto ještě jednou děkuji všem, kdo volit šli. Prohrály strany, které mají politický názor blízký některé z parlamentních stran, a přesto že neměly ve volbách šanci, tak neodstoupily. I třeba oněch směšných 0.2% hlasů, které dostala US a skončily v koši, by mohlo znamenat  1 mandát navíc pro KDU a mohla by zde být celkem bez problémů nastolena politika, kterou US prosazuje. Škoda proto, že <a href="http://kapler.cz/item/vyzva-pro-predstavitele-unie-svobody">mě neposlechli</a>.</p>
