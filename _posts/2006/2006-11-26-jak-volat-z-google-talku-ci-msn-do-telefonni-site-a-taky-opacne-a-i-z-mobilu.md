---
ID: 2044
author: Patrick Zandl
layout: post
oldlink: 'https://www.marigold.cz/item/jak-volat-z-google-talku-ci-msn-do-telefonni-site-a-taky-opacne-a-i-z-mobilu

  '
post_date: 2006-11-26 19:27:23
post_excerpt: ''
published: true
summary_points:
- GTalk2VoIP umožňuje neoficiální volání z Google Talku do telefonní sítě.
- Talkonaut je Java aplikace pro mobilní volání přes GTalk, MSN a VoIP sítě.
- Talkonaut a Gtalk2VoIP nabízejí různé operátory s odlišnými cenami volání.
- DIDWW nabízí pronájem telefonních čísel s přesměrováním hovorů na GTalk a MSN.
title: Jak volat z&nbsp;Google Talku či&nbsp;MSN do telefonní sítě. A&nbsp;taky opačně
  a&nbsp;i&nbsp;z&nbsp;mobilu
---

<texy>Z Google Talku lze telefonovat zatím pouze mezi klienty, nikoliv do telefonní sítě. Minimálně oficiálně. Našel jsem ale zajímavou neoficiální možnost nazvanou <a href="http://www.gtalk2voip.com">GTalk2VoIP</a>. Jednoduše si mezi kontakty v GTalku přidáte kontakt této služby (zadáte email) nebo službu necháte napsat vám a autorizujete ji. Pak stačí této službě napsat textově CALL a číslo, kam chcete volat, ona vám napíše informace o ceně hovoru a že máte akceptovat příchozí hovor. A přijde vám hovor - a propojí vás s protistranou. Hezké využití GTalk otevřenosti :)

Třeba vám to k něčemu bude. Jo, funguje to i pro MSN, prý, to jsem nezkoušel, nějak jsem si tuhle síť neoblíbil. 

S tím související chytrou legráckou je aplikace <a href="http://www.talkonaut.com/">Talkonaut</a>. Tu si nainstalujete do mobilu (je v Javě) a můžete volat lidi na GTalku, MSN a do VOIP SIP sítí za cenu příchozího hovoru na váš mobil (hlas nejde přes data, ale používá se callback). Účto mají propojené s Gtalk2Voip, takže lze zaplatit jednou a užívat obě služby.  Bohužel příchozí hovor na české mobily není nikdy právě levný, vychází to na 5-6 Kč za minutu dle kurzu a operátora. 

Operátor je další finta. Talkonaut spolu s Gtalk2VOIP nabízejí několik operátorů, přes které lze volat. V ceníku si můžete najít, jak je drahé volání přes koho. Například volání na O2 mobil stojí od 0,22 do 0,32 USD, což je slušný rozdíl. Také lze posílat SMS zprávy, cena do českých sítí je 0,13 USD, tedy zhruba 2,6 Kč. 

A to není všechno. Na další stránce <a href="https://www.didww.com/">www.didww.com</a> si můžete za pět dolarů měsíčně koupit pražské telefonní číslo (a nebo hromadu jiných čísel z jiných zemí) a nechat si hovory přesměrovat na GTalk, MSN a další služby s VoIP. 

Nu, s VoIP se dá pořád si hrát :)

Jinak ten mobilní klient doporučuji minimálně jako zdarma IM klienta pro MSN a Gtalk :)