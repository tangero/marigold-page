---
ID: 2033
title: 'WiFi či&nbsp;5 GHz &#8211; bezdrátové připojení přehledně na mapě pokrytí'
author: Noname
post_excerpt: ""
layout: post
oldlink: >
  https://www.marigold.cz/item/wifi-ci-5-ghz-bezdratove-pripojeni-prehledne-na-mape-pokryti
published: true
post_date: 2006-11-03 19:51:07
---
<texy>**Noname píše:**  musím se pochlubit svou prací, kterou jsem v poslední době dělal, omlouvám se předem za mírně reklamní charakter článku. Vytvářel jsem dva weby pro služby bezdrátového připojení k Internetu. První je obecně známá, ostatně je to asi jedna ze 3 nejpoužívanějších komerčních WiFi sítí v České Republice - "WIA WiFi":http://wifi.wia.cz.

"[* http://f.im.cz/ftxt/000/184/898.jpg .(Internet WIA WiFi) >]":http://wifi.wia.cz WiFi služba zůstává na první pohled stejná, tj. rychlosti 768 kbit nebo 1536 kbit, s garancí minimální rychlosti a bez datových limitů. Co je u ní nového je možnost zaplatit si připojení na 1 den za jednu SMS (via Patrickův "Pipeline":http://www.pipeline.cz). A další fičura tam není nijak anoncována, ale nabízí jí prodejní a instalační partneři  - možnost "IP telefonování se SIPY":http://www.sipy.cz bez nutnosti platit za Internet - tj. vlastně **první služba pro telefonování zcela bez paušálu**.

"[* http://f.im.cz/ftxt/166/585/164.jpg .(Internet WIA 5G) >]":http://5g.wia.cz Ta druhá služba je pro profíky vašeho kalibru zajímavější - "Internet WIA 5G":http://5g.wia.cz. Jak jste si jiště všimli a jak poznamenal i Patrick, když jsem mu to říkal: "tak už máme i 5G" ;). Je to samozřejmě na jednu stranu vtip na adresu nesmyslného označení Internet 4G, má to ale i hlubší myšlenku - jedná se o připojení k Internetu v pásmu 5 GHz (5,4 GHz abych byl přesný). Výhody jsou nasnadě - naprostá spolehlivost díky minimálnímu rušení a vysoká rychlost (3 Mb/s) díky širokému pásmu. I zde si můžete předplatit připojení na 1 den za 1 SMS (3 Mb/s !!!).

<!--more-->

Ta parafráze s "mobilním" označením služeb 5G...4G...3G není přitom vůbec samoúčelná - připojení WIA WiFi i 5G je totiž také mobilní, tedy spíše "nomadické" podobně jako CDMA - tj. můžete jedno připojení využít v kterékoliv pokryté oblasti, takže když máte na jednom pokrytém místě kancelář, na druhém chodíte na oběd, ve třetím bydlíte a ve čtvrtém jste o víkendech, tak vám stačí jen jedno připojení a můžete se přihlásit kdekoliv chce (se stejným - přeneseným, nebo i s jiným zařízením). Můžete si dokonce pořídit 5G službu a v městě, kde je jen WiFi se připojit na WiFi a naopak.

Tím se dostáváme k pokrytí a k mé chloubě na novém webu - interaktivní "Mapa pokrytí bezdrátové sítě WIA WiFi a 5G":http://wifi.wia.cz/index.php?view=hslist. Přístupové body WIA WiFi jsou asi na 100 místech, 5G služby jsou zatím asi na 10, WIA je bude nasazovat i na ostatní postupně podle poptávky. Má to tedy větší pokrytí než třeba UMTS při 5× nižších pořizovacích nákladech, až 2× nižší ceně, až 10× větší rychlosti a menší zpoždění atd., ale stále by to mohlo být lepší.

WIA má totiž body připravené asi na 50 dalších místech po celé republice, bohužel se ale nepodařilo sehnat kvalitní lokální partnery - což můžete brát i jako nabídku - jestli jste třeba prodejce výpočetní techniky, starosta, místní odborník přes všechno, malý ISP, prostě někdo, kdo může oslovit desítky potenciálních zájemců, ale nechcete se trápit věcmi typu propojení, konektivita, technická podpora, neplatiči... tak se můžete "ozvat třeba mně":tomas@kapler.cz a já už to přehodím na správné lidi.

Mapa pokrytí bezdrátové sítě využívá Google Maps a pár set řádek mého kódu, hodně vlastností bylo nepopsaných, navíc GM není optimalizováno pro stovky bodů, takže jsem to musel několikrát přepisovat, aby to zvládly i pomalejší počítače a prohlížeče (mimochodem zdaleka nejrychlejší je Firefox) a ještě mě nějaké úpravy čekají, aby to bylo ještě univerzálnější a rychlejší. Ale už to zvládám, takže když by někdo chtěl vytvořit nějakou mapovou webovou aplikaci tak stačí říct ;)

Jestli tedy budete mít chvilku, určitě mě potěší vaše názory na nové stránky (nehlašte mi těch pár chybiček v xhtml, vím o nich).