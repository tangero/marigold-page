---
ID: 1194
title: 'Dneska je den stěhování&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/dneska-je-den-stehovani
published: true
post_date: 2004-07-12 10:03:36
---
<p>
Dneska jsem si vzal v práci dovolenou (což mi nebránilo po ránu pracovní věci vyříditi) a nadešel velký den stěhování. Tedy, abych byl přesný, stěhování probíhalo už o víkendu, kdy jsem odvážel křehčí věci, které se mi nechtělo svěřovat stěhovákům. Dneska přijede stěhovácká parta, do auta si chlapci naloží něco nábytku, jenž jsme se rozhodli přestěhovat, zbytek knih (asi tak dvacet krabic) a největší stěhováni bude za námi. Pak už tu jen popaběrkujeme, co zbylo a co se do stěhovacího auta nevešlo nebo jsem na to zapoměl, co je ale hlavní, že ode dneška už budeme bydlet v Zeleném údolí :)</p>
<p>
Jediný závažnější problém mne dnes čeká a to zprovoznit WiFi linku. K tomu budu muset narychlo nakoupit pár dílů. Hlavně musím říci, že mne překvapil zisk vestavěné antény u notebooku. Už dříve jsem si pochvaloval, že IBM napadlo montovat do displeje notebooku anténu, která má díky rozměrům také solidní zisk. Jenže dlouho jsem netušil, jak solidní ten zisk je. Když jsem o víkendu experimentoval v novém bytě, tak jsem zjistil, že notebook má lepší příjem, než anténa Orinoco s deklarovaným ziskem 6 dBi, odhadem tak na úrovni 8 dBI antén. S tou výhradou, že anténa PAN10 (má ji v nabídce i4) nemá 10 dBI ani náhodou... :)</p>
<p>
PS: Tak dlouho ve mně hlodalo pokušení trvale používat tu cizí WiFi síť doma, až jsem tomu člověku tu síť zabezpečil přes MAC a sebe jsem do ní nepřidal. Až pak mne přestala honit mlsná ... :)</p>
