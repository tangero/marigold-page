---
ID: 1477
title: >
  ČTÚ se daří organizovat podivný
  tendr pro mobilní internet
author: Patrick Zandl
post_excerpt: ""
layout: post
oldlink: >
  https://www.marigold.cz/item/ctu-se-dari-organizovat-podivny-tendr-pro-mobilni-internet
published: true
post_date: 2005-01-17 08:59:33
---
	<p>ČTÚ mne občas dokáže řádně zkrušit. Jeho poslední tendr na mobilní internet v pásmu 872 MHz je příkladem, jak udělat podivný tendr - tendr, kde jsou našponované termíny. Termíny, kde jediný den rozhoduje. Co je to za tendr, když na složení peněz (=nutné pro vstup do tendru) máte jediný den a vyhlášeno je to den před tím (nakonec po protestech prodlouženo). Většina zpravodajských serverů ani informaci o tendru nestihla vydat, natož aby byla regulérní možnost se přihlásit. Čemu se pak divit, že se ozvývají hlasy, že tendr je na politickou objednávku a vítěz je známý. </p>
	<p>Bohužel fakta tomu hodně napovídají. Napsal jsem o tom podrobnější <a href="http://mobil.idnes.cz/mob_operatori.asp?r=mob_operatori&amp;c=A050116_200202_mob_operatori_zan">článek na Mobil.cz</a>, kde se pokouším pár fakty probrat a srovnat poslední tendry. Ze srovnání je velmi jasně vidět, že tento je minimálně v časování velmi neobvyklý. Dita mi při korektuře pár výrazů zjemnila, jenže moje otázka zůstává - na co máme nezávislého regulátora, když není nezávislý. A proč dělá tolik chyb, co za poslední rok udělal&#8230;</p>
	<p>Článek na toto téma najdete též od MaLéra <a href="http://www.lupa.cz/clanek.php3?show=3898">na Lupě</a>.
</p>