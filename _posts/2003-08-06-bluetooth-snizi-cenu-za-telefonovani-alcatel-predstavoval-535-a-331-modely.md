---
ID: 427
title: 'Bluetooth sníží cenu za telefonování, Alcatel představoval 535 a&nbsp;331 modely'
author: Patrick Zandl
post_excerpt: ""
layout: post
oldlink: >
  https://www.marigold.cz/item/bluetooth-snizi-cenu-za-telefonovani-alcatel-predstavoval-535-a-331-modely
published: true
post_date: 2003-08-06 09:21:00
---
<p>
Našel jsem zprávu, podle níž British Telecom hodlá <STRONG>umožnit telefonům vybaveným bluetooth volání skrze speciální přístupové body vybavené bluetooth</STRONG>. Zprávičku jsem našel na <A href="http://www.itnews.sk/buxus_dev/generate_page.php3?page_id=911374" target=_blank>IT News</A>, zapátral jsem, protože se mi zdálo divné,když jsem v ní četl, že podle BT půjde o stavbu velké bluetooth sítě. Nakonec se ukázalo, že BT hodlá představit technické řešení podobné základnové stanici DECT telefonu, tedy krabičku vybavenou bluetooth a přípojkou do telefonu, díky níž budou moci bluetooth telefony sloužit jako bezdrátové telefony za lokální poplatek. Vše by mělo být kombinovatelné i do firemních ústředen pro lokální volání na ústředně zdarma. Zní to slibně, ale bluetooth hlasový profil má jen málo zařízení a i dosah současných zařízení je kolem 10 metrů, spíše než proklamovaných 100 metrů.</p>

<p>
<STRONG><A href="/wp-content/uploads/alcatel-big.jpg" target=_blank><IMG height=168 alt="Alcatel 535" src="/wp-content/uploads/alcatel.jpg" width=250 align=right border=1></A>Alcatel</STRONG> včera v Kaabě představoval své nové modely <STRONG>535 a 331</STRONG> (ten první už prodává T-Mobile) a tak jsem se zašel podívat. Asi poprvé jsem viděl, že výrobce mobilů si přinese konkurenční telefony a umožní novinářům to porovnat hned a na místě, Alcatel srovnával svůj 331 s Siemens A55 a Nokia 2100 - a srovnání vypadalo docela příznivě pro Alcatel. Jeden reklamní slide z presentace vidíte zde :) </p>

<p>
Já na ty levnější modely moc nejsem a tak jsem se spíše zajímal o 535 vybavenou barevným displejem a MMS. Telefonek designově vypadal hezky, i funkce se mi pozdávaly, snad jen MMS by mohly být i s videem, ale kdo to dneska umí (Series 60 telefony snad jen). Navíc v nabídce T-Mobile je to telefonek v dotaci za 2000, bez dotace pro zákazníky za sedmičku. A to už je opravdu velmi slušná cena, však se Alcatel pochlubil, že T-Mobile odebral slušné množství a za velmi slušnou cenu. Však také po srpen ho má T-Mobile exklusivně. První <A href="http://mobil.idnes.cz/mobilni_komunikace/mobilni_telefony/abecedni_prehled_mt/alcatel/alcatelot535prvnidojmy030630.html" target=_blank>dojmy z 535 </A>na Mobil.cz.</p>
