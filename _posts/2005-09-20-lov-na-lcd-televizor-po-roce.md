---
ID: 1825
title: 'Lov na LCD televizor po&nbsp;roce'
author: Patrick Zandl
post_excerpt: ""
layout: post
oldlink: >
  https://www.marigold.cz/item/lov-na-lcd-televizor-po-roce
published: true
post_date: 2005-09-20 11:17:27
---
	<p>Vloni jsem <a href="/item/lcd-crt-plazma-co-koupit-jako-tv">tu na podzim dumal</a>, zda si mám pořídit LCD televizor nebo plazmu. Nakonec jsem zvolil kompromis a nepořídil jsem si nic, neb nákupní seznam byl tehdy až neúnosně dlouhý, ale ukázalo se také, že nejsem sám, koho tohle dilema zaujalo. </p>
<div class="rightbox"><img src="/wp-content/uploads/20050920-SONY KLV-L32MRX1.jpg" alt="SONY KLV-L32MRX1" width="320" height="224" /></div>
	<p>Po roce vybavování bytu a nákupu věcí pro Sofii (taková normální látková hračka pro Sofii stojí zhruba tolik, co WiFi router!) pokročilo natolik, že nákup nové televize je na pořadu dne. Ta stará má své nevýhody, především dorvané připojení antény, takže signál nic moc, vyhulený zvukový filtr, takže slyšíme strašně hlasitě hudbu, ale řeč skoro není slyšet (nevím jak se to podařilo a není v tom žádný pokus s AI) a především je dost velká na to, aby se nám v obýváku líbila. </p>
	<p>Letošní rozhodování je podstatně snadnější. Chci něco o úhlopříčce cca 80 cm, tedy 32 palců a tenhle rozměr je ideální pro LCD. Pro LCD oproti plazmě hovoří i pár dalších argumentů a ty nové generace LCD už vypadají slibně. Tradičně jsem sestavil seznam základních a nezbytných požadavků na LCD displej, s nímž byste museli také souhlasit: </p>
	<ul>
	<li><strong>podpora High Definition </strong>(tedy nálepka HD ready) - to jest poměr stran alespoň 15:9, ideálně 16:9 a vstup pro HDMI nebo DVI konektor (lze převést jeden na druhý, lepší je HDMI, ale máloco ho dnes má, takže stejně většinou budete muset kupovat za tisícovku redukci na DVI). Důvodem je fakt, že se mi nechce po nástupu HD DVD (ať už jakékoliv) kupovat nový panel a navíc bych k tomu rád připojil počítač, kde se HD upotřebí už dnes).</li>
	<li><strong>digitální televizní tuner</strong> – proč si má dneska člověk kupovat panel s analogovým tunerem. Tenhle požadavek se ukázal být nejvíce smrtící a kromě velmi drahých Loewe panelů není na českém trhu panel z DVB-T. Po zralé úvaze <strong>vypuštěno ze seznamu požadavků</strong>.</li>
	<li><strong>minimální parametry displeje:</strong> Svítivost minimálně 400 cd/m2, doba dosvitu max 12 ms, kontrast alespoň 800:1, ideálně nad 1000:1 (je to přeci jen rozdíl). </li>
	<li><strong>digitální přizpůsobení/zlepšení obrazu pro LCD</strong> - Digitální hřebenový filtr a progresivní scan pro úpravu obrazu. </li>
	</ul>
	<p>Po porovnání těchto požadavků se seznamem výrobků se ukázalo, že trh není zase tak veliký, jak bych očekával. V zásadě prošly tyhle výrobky: </p>
	<ul>
	<li>SONY KLV-L32MRX1 (64K Kč, dost drahé, nedá se ověřit, zda má HDMI/DVI, slot pro memory stick, fakt hezký - to je ten na obrázku)</li>
	<li>PHILIPS 32PF9966 (57 KKč, skvělé reference na obraz, prima parametry, levnější i dražší verze s rozdílnými funkcemi)</li>
	<li>THOMSON 32LB220B4 (50 KKč, skvělé reference na obraz, byť papírově slabší kontrast)</li>
	<li>Panasonic TX-32LX500P (48 KKč, skvělé reference na obraz, slot pro SD kartu)</li>
	<li>JVC LT-32S60BK (64 KKč, dost drahé, jinak obdobné parametry jako ostatní)</li>
	<li>D.Boss LT 32HL (48 KKč, skvělé parametry, značka je mi neznámá, safra, přehlédl jsem odezvu 23 ms, škrtám ji)</li>
	</ul>
	<p>Ze short listu jsem vyškrtl záležitosti jako Xoro, Benq a další, které sice mají velmi podobné parametry, ale namají systémy pro vylepšování obrazu, které u LCD pokládám za docela důležité pro výsledný dojem (je to mylný dojem), nebo je mají a podivné jako Benq, prostě tomu nevěřím a nechci to zkoušet na sobě. Překvapivě jsem nenašel nic, co by splňovalo parametry od LG.</p>
	<p>A protože zase platí, že řada čtenářů ví, co já nevím a vyřešila, co já řeším, tak otázka do pléna: k<strong>upovali jste LCD televizi a podle čeho jste se nakonec rozhodli? Máte nějaký tip, čeho má smysl se držet nebo po čem se podívat? </strong></p>
	<p>Na závěr: už jsem taky zjistil, proč je v prodejnách tak otřesný obraz televize na LCD. Protože na anténním rozvodu je dvacet televizí a signál je tak slabý, že je logicky dost mizerný obraz.
</p>