---
ID: 1114
title: '3G Týden: prodeje 3G telefonů v&nbsp;Evropě stoupají'
author: Patrick Zandl
post_excerpt: ""
layout: post
oldlink: >
  https://www.marigold.cz/item/3g-tyden-prodeje-3g-telefonu-v-evrope-stoupaji
published: true
post_date: 2004-05-31 10:29:42
---
<p>
Podle výzkumů GfK rostou prodeje mobilních telefonů třetí generace v Evropě. <b>Za duben 2004 bylo prý prodáno přes 225 000 telefonů pro 3G sítě v Evropě</b> (tedy evropského UMTS standardu). To představuje 2% všech prodaných mobilních telefonů a do prosince to údajně má být až 10% celkového objemu. </p>

<p>
Podíl na zvyšujícím se prodeji 3G telefonů mají dvě události, obě nepřekvapivé. Zaprvé se na trh dostala větší množsví docela zajímavých telefonů a to od výrobců Nokia a LG. Druhou podstatnou událostí je fakt, že 3G mobily začaly prodávat i velké sítě jako Vodafone, T-Mobile, Telefonica a TIM - do počátku letošního roku prodeje táhla prakticky jen hutchisoní Trojka. <i>Zdroj: <a href="http://www.theinquirer.net/?article=16239">The Inquirer</a></i>.</p>

<p>
Za květen a červen budou čísla ještě lepší. Italský Vodafone také začal prodávat 3G telefony, jeho italský konkurent TIM spustil službu TIM Turbo kombinující nabídku UMTS a EDGE přenosů. </p>

	<h2>Cingular Wireless testuje 3G</h2>
<p>
Americký operátor Cingular Wireless začal testovat UMTS síť v Atlantě. Techniku dodává Lucent a síť by měla nabízet i HSDPA. </p>

	<h2>NTT DoCoMo se zbavuje podílu v britské Trojce</h2>
<p>
Japonský operátor NTT DoCoMo se rozhodl ve čtvrtek prodat svůj 20% podíl v Hutchison 3G UK. Podíl prodá druhému akcionáři Hutchison Whampoa za 220 milionů dolarů. <i>Zdroj: <a href="http://cbs.marketwatch.com/news/story.asp?guid=%7BF5D6C33F-8320-4B5E-8F93-4D0C1192A2A7%7D&#038;siteid=google&#038;dist=google">CBS</a></i>.
</p>
