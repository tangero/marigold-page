---
ID: 2210
title: Telefonica O2 ruší limity FUP pro ADSL
author: Patrick Zandl
post_excerpt: ""
layout: post
oldlink: >
  https://www.marigold.cz/item/telefonica-o2-rusi-limity-fup-pro-adsl
published: true
post_date: 2008-03-10 14:59:52
---
No vida, že to jde. Telefonica dnes oznámila, že ruší limity FUP pro všechny staré i nové zákazníky ADSL a to od prvního dubna. Snad to není apríl, protože jestli ne, tak bychom rovnou mohli říci, že je to dobrá zpráva. I když můžeme dodat, že mohla přijít dříve, díky za to, že vůbec přišla. 

"Průběžným sledováním požadavků trhu a především díky novým technologiím implementovaným v síti jsme schopni přizpůsobit se rostoucím potřebám zákazníků. Proto jsme se rozhodli zrušit objemové limity pro přenos dat, jejich existence nadále není nutná," říká v oficiální tiskové zprávě Matts Johansen, výkonný ředitel pro marketing společnosti Telefónica O2 Czech Republic a dodává: "Jde o další významný krok v postupném zkvalitňování datových služeb ADSL směrem k zákazníkům. 

A co jsou ty nové technologie? Podle mne kvalitativně prověřenou technologií pro podporu zrušení FUP je především agregace dat 1:50 na domácích linkách. Ono přeci jen, když si na UPC stahuji film plnou rychlostí linky, tak je to pošušnáníčko. Až tak velký, že už dávno ani nemám tu nejrychlejší přípojku od UPC. Tak ať jsou zákazníci bublinkového království rovněž spokojení.