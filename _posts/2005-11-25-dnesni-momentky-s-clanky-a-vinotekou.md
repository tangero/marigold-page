---
ID: 1876
title: 'Dnešní momentky s&nbsp;články a&nbsp;vinotékou'
author: Patrick Zandl
post_excerpt: ""
layout: post
oldlink: >
  https://www.marigold.cz/item/dnesni-momentky-s-clanky-a-vinotekou
published: true
post_date: 2005-11-25 10:55:55
---
	<p>Dneska Lupa vypadá, jako moje příloha. Kromě <a href="http://www.lupa.cz/clanek.php3?show=4528">článku J. Peterky o naší službě Pipay.cz </a>tam vyšel i <a href="http://www.lupa.cz/clanek.php3?show=4529">můj článek o tom</a>, zda ještě dnes mohou vzniknout výdělečné servery. Píšu tam o zkušenostech s Chronomagem. Chronomag právě slaví první výročí existence a na to, že šlo o takový pokusný projekt, má za sebou zajímavé výsledky, které mne stále přesvědčují o tom, že nové internetové servery, které na sebe vydělají, vznikat mohou i u nás - pokud je do vínku nezatížíte rozpočtem v řádu milionů. </p>
	<p>Historie článku je docela legrační. Sliboval jsem ho Lupě delší dobu, jenže po nedávné smršti, kdy si na Lupě kdekdo stěžoval na kdejaký článek, že je to PR, jsem se jeho dodání začal vzpírat, protože se mi nechtělo číst v diskusi, že si dělám PR na Chronomag. Nakonec mne Aleš Miklík ukecal a článek jsem včera pozdě v noci dodal s tím, že se případně přizná, že si ho opravdu Lupa v této podobě obědnala. </p>
	<p>Nakonec se ukázalo, že lidi si v diskusi článek pochvalují, což mne překvapilo. </p>
	<p>Po hektickém pracovním týdnu ještě dneska zvládnout Sofiinu narozeninovou párty a bude klid. Abych byl přesný, Sofie má půlročniny - dneska je jí půl roku, takže se chystáme to maličko oslavit. Nakupoval jsem pro tu příležitost víno <a href="http://www.lcnicolas.cz/">ve vinotéce</a> a fascinovala mne obchodní zdatnost paní prodávající víno. Původně jsem přišel se nezávazně podívat, co bych asi tak mohl koupit. Pak jsem přispustil, že jednu-dvě lahve bych mohl vzít ihned. Odcházel jsem s dvanácti lahvemi a to jsem vyvinul maximum své resistence, abych toho  nekoupil ještě více a podařilo se mi uchránit se nekonečného koštování. Při odchodu jsem se alespoň snažil paní zlanařit, zda by nešla prodávat k nám cokoliv, protože s takovým kádrem nemůžete střelit mimo. Tip pro vaše personalisty: zaměřte se na prodejce vína, jsou to fakt profíci v tom, prodat komukoliv co největší množství... :)
</p>