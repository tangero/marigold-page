---
ID: 2193
title: 'Trocha testování na lidech: nový Chronomag a&nbsp;Stream Hudba'
author: Patrick Zandl
post_excerpt: ""
layout: post
oldlink: >
  https://www.marigold.cz/item/trocha-testovani-na-lidech-novy-chronomag-a-stream-hudba
published: true
post_date: 2008-01-23 10:34:30
---
Letošní rok jsem se rozhodl věnovat konsolidaci webů, které provozujeme či spravujeme jako Ariga. Ne každý si toho všiml, ale nakonec jsme vybudovali ne zase tak nenavštěvované portfolio webů zaměřených na slušné "tržní niche". Úhrnem dva miliony zobrazených stránek měsíčně, dvě stovky tisíc návštěvníků. Marigold je na první pohled vlajková loď. Chyba lávky. Vlajkovou lodí je <a href="http://www.chronomag.cz">Chronomag</a>, na který jsem kvůli pracovnímu vytížení musel kašlat hodně moc. A letos jsem se rozhodl mu to vynahradit. 

Už vloni na podzim došlo ke změnám u <a href="http://forum.chronomag.cz">diskusního fóra</a>, které jsme převedli z PunBB na placený ale skvělý Invision Power Board. Proč? Už se to nedalo rozumně administrovat. Diskusní fórum Chronomagu má přes 2600 registrovaných členů a přes 121000 příspěvků, starají se o něj čtyři moderátoři a uchladit občasné vášně například mezi "fake-tolerujícími a "fake-hatery", na to potřebujete propracovaný moderační systém. Navíc - i když jsem tomu nechtěl věřit, diskusní fórum Chronomagu je jedním z mála míst na českém internetu, kde se dají slušně prodat slušné hodinky, nebo koupit. Myslel jsem si, že tady bude kralovat Aukro, ale to je zoufale zamořené "značkami podvrženého luxusu", takže prodávat opravdu slušné hodinky nemá moc smysl. 

O tomto víkendu jsem nastoupil na titulní stránku Chronomagu. Design dodal příjemný novozélanďan, kterého jsem si někde vygoogloval, z části už připraveno do Wordpressu, zbytek jsem dodělal a doupravil ze svých skromných znalostí. A v pondělí ráno jsem to přehodil, protože ten starý design už byl opravdu otřesný. Ten nový je ... representativní, alespoň pro zatím, soudím. Chybky ještě má, musím zapracovat na shrnutí kategorií a převod na tagy, protože to zlobí v menu, ale posun k lepšímu tu je. Teď už jen obnovit provoz reklamního systému ... 

<div style="text-align:center;"><img src="http://www.marigold.cz/wp-content/uploads//Picture 71.png" alt="Picture 7.png" border="0" width="450" height="372" /></div>

Z pracovních záležitostí streamáckých si dovolím zmínit Stream Hudbu. Hudební streamy jsme přepracovali z již nepostačující flash verze na Windows Media Player, což zvýšilo kvalitu, stabilitu a odstranilo možnost používat je mimo Windows (nefungují ani na Mac OS X). Vyzkoušejte je - zatím to berte jako technologické demo, po stránce dramaturgické se s tím teprvne něco udělá, až ověříme, že to funguje. <a href="http://www.stream.cz/music/10-pop-zahranicni/">Zkoušejte zde</a>. Komentáře uvítám.