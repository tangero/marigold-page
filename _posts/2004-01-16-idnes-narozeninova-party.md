---
ID: 793
title: iDNES narozeninová párty
author: Patrick Zandl
post_excerpt: ""
layout: post
oldlink: >
  https://www.marigold.cz/item/idnes-narozeninova-party
published: true
post_date: 2004-01-16 09:13:00
---
<p>
Dnešní ráno je krušné. Včera byla narozeninová párty iDNESu pro zaměstnance, já nejsem zaměstnanec, ale šel jsem s Ditou jako plusjeden. Párty byla fajn, jen jeden idnesák mne upozornil, že má narozeniny až v září, když jsem mu přál vše nejlepší k narozeninám, ale pak se vrátil a řekl, že to pochopil. To bylo už po otevření baru, takže vše v pohodě. </p>

<p>
Na baru bylo veseleji. Vreco s Rosťou vyhlásili akci "Nálet na Saigon" a připravili si flotilu B-52. S těmi pak naráz udělali krátký proces a Rosťa prohlašoval něco o tom, že další Hirošimu si tu dělat nenecháme. Já jsem na protileteckou palbu neměl odvahu, takže jsem spíš vyplivoval mátu z Mojita a abych se neopil, ředil jsem ji vodkou s džusem. Jestli se vám zdá dnešní vydání Mobil.cz poněkud tuhé, nejste na omylu a pro další zdárný vývoj serverů iDNESu bude podstatné, zda taxikář splnil slib a několik osob opravdu vysadil tam, kde jsme mu řekli, nebo dotyčné osoby prostě shodil do Vltavy. </p>

<p>
<STRONG>Výrok večera:</STRONG> Maturovič přináší kabát jednoho dotyčného a dotyčný křičí, že to není jeho kabát, že si potrpí na luxus. Maturovič znalecky během pikovteřiny ohodnotí kabát a pak říká: <EM>"C&amp;A kabát za 1050 Kč, to je tak akorát ten tvůj luxus".</EM></p>

<p>
Jdu pro kávu a na velkou studenou sprchu. A teď si nejsem jistý v redakčním bontou, dá se v takovém okamžiku prohlásit "stay tuned, more news come"? Tedy samozřejmě ne o párty, kterou považuji za velmi vydařenou. </p>

<p>
PS: V kapsičce jsem našel sumář z několika obchodních hovorů učiněných během party. Myslím, že hodně lidí se bude divit, co všechno mi slíbili :)))</p>
