---
ID: 456
title: INDOŠ neplní?
author: Patrick Zandl
post_excerpt: ""
layout: post
oldlink: >
  https://www.marigold.cz/item/indos-neplni
published: true
post_date: 2003-08-26 14:32:00
---
<p>
V novinách Benešovský deník dnes vyšel následující článek:</p>

<p>
<STRONG>Teplýšovice - Zařízená počítačová místnost, nachystaný nábytek, splněné všechny potřebné požadavky. Chybí ale maličkost - telekomunikační spoj a počítače. Základní škola v Teplýšovicích je jedna z mála škol ve středočeském kraji, kde ještě nemají zaveden projekt internet do škol (Indoš). Fungovat měl již v uplynulém školním roce. Nestalo se. Žáci v teplýšovické škole zatím o počítačích a internetu mohou pouze snít. "Na začátku letošního roku nám Telecom sdělil, že je pro ně zavedení telekomunikačního spoje do naší školy prioritou číslo jedna a slíbil, že do letních prázdnin bude vše hotovo. V červnu jsme se dozvěděli, že to padá," říká rozhořčeně starosta Teplýšovic Josef Škvor. Podle tiskového mluvčího Českého telecomu, a. s. Vladana Crhy by se měla celá záležitost zdárně dokončit do konce měsíce října letošního roku. "Celou věc jsem si ověřoval. Zapojení internetu bránila doposud plná místní kapacita. Ta se položením nového kabelu uvolní a škola se bude moci připojit," ujistil Crha. Program Indoš by se tak měl v Základní škole Teplýšovice objevit nejpozději do konce listopadu. (rou)</STRONG></p>

<p>
Pokud je ten článek pravda, pak nevím. ACOL nás krmí "fakty", jak jsou školy spokojené. Generální auditor mlčí - že by nebyl schopen zjistit, že jsou školy, kde ještě rok po začátku projektu není schopen dodavatel dodat služby? Na co tam ten&#160;auditor je? Aby "si taky zobnul"?</p>

<p>
V praxi se tak ukazuje nesmyslnost principu generálního dodavatele. Nikdo nehlídá plnění, generální dodavatel není schopen zabezpečit dodávky. A to se Telecom vychloubal, že on JEDINÝ je schopen dodat službu do všch míst. Troufám si tvrdit, že do roka by byl schopen dodat konektivitu prakticky každý ISP (když nejsou dráty, tak bezdrátově nebo v nouzovém případě satelitem).&#160;</p>
