---
ID: 2177
title: Einsteinův mozek asi nedostanu
author: Patrick Zandl
post_excerpt: ""
layout: post
oldlink: >
  https://www.marigold.cz/item/einsteinuv-mozek-asi-nedostanu
published: true
post_date: 2007-11-27 16:17:42
---
Moje knížečka Flotila Země se dostala do vyhlášení sci-fistické čtenářské ceny <a href="http://mozek.legie.info/kolo-1.php">Einsteinův mozek</a>, takže skončila na osmém místě v kategorii Nejlepší český scifi román za rok 2006. Hezké, děkuji všem, komu se knížečka líbila. 

Scifistické matadory literární prvotina pro ně naprosto neznámého autora zjevně překvapila, takže jsem obdržel řadu reakcí typu <i>"je zajímavé, že poprvé něco napíšete a hned se to dá číst"</i>. A v návaznosti na jedno takové překvapení vyšel i rozhovor ve sci-fi koutku Sardenu věnovaný Flotile Země - <a href="http://neviditelnypes.lidovky.cz/interview-rozhovor-s-patrickem-zandlem-autorem-knihy-flotila-zeme-1f6-/p_scifi.asp?c=A071125_215734_p_scifi_hpe">je zde</a>. Budu muset sestavit sbírku svých knížek a zdokumentovat si je, protože jinak se mi to asi bude blbě vysvětlovat. Ale jak tak koukám do knihovny, měl jsem na to pamatovat dříve, než jsem všechno rozdal, i Flotilu mám poslední a ani v krámech už není... (a dokonce umřel už i ten online web bloguje, takže existuje online jen <a href="/download/flotila.pdf">PDF verze, starší, neredigovaná</a>, Vášovi za ni díky.).

Takže děkuji všem, co se jim líbila. I za to osmé místo. Mezi Žambochy, Neffy a Kulhánky se to hezky vyjímá :D