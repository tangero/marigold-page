---
ID: 436
title: >
  Jak rychlé jsou ve skutečnosti
  kombinované 802.11 b/g sítě?
author: Patrick Zandl
post_excerpt: ""
layout: post
oldlink: >
  https://www.marigold.cz/item/jak-rychle-jsou-ve-skutecnosti-kombinovane-802-11-b-g-site
published: true
post_date: 2003-08-11 07:31:00
---
<p>
Matthew Gast, autor skvělé knihy <A href="http://www.oreilly.com/catalog/802dot11/">802.11 Wireless Networks: The Definitive Guide</A>&#160;si dal práci se změřením a <STRONG>spočítáním skutečného datového toku v 802.11 sítích</STRONG>. Vše samozřejmě měřeno v laboratorních podmínkách, takže to berme jako hodnoty spíše maximální. Jeho obsáhlý článek na téma porovnání datové propustnosti 802.11 sítí <A href="http://www.oreillynet.com/pub/a/wireless/2003/08/08/wireless_throughput.html" target=_blank>najdete zde</A>. Já z něj pouze sumarizuji nejzajímavější čísla. </p>

<p>
Zatímco síť <STRONG>802.11b přenášela data rychlostí 5,6 Mb/s</STRONG>, síť 802.11a pak měla reálnou rychlost 27,3 Mb/s - byla tedy téměř pětkrát rychlejší. Čistá síť <STRONG>802.11g běžela reálnou rychlostí 29 Mb/s, tedy byla 5,2 krát rychlejší</STRONG> a pokud se v síti 802.11g vyskytla zařízení pracující na 802.11b, spadla její průměrná rychlost na 8,9 Mb/s - tedy&#160;na pouhý 1,6 násobek rychlosti 802.11b sítě. Pádný to argument pro oddělování 802.11 b/g klientů od sebe na přístupových bodech vyhrazením rychlých bodů jen pro G klienty...</p>

<p>
<EM>PS: DigiWeb přinesl nedávno hezkou zprávu, že pokud v 802.11 sítích pracuje nějaký klient nižší než základní rychlostí, tak vědci vyzkoumali, že to zpomalí i ostatní klienty. Předpokládám, že kromě amerických vědců to vyzkoumali i všichni marigoldí čtenáři, co WiFi kartu někdy drželi v ruce :)</EM></p>
