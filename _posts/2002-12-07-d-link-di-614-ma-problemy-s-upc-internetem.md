---
ID: 6
title: 'D-Link DI-614+ má problémy s&nbsp;UPC internetem'
author: Patrick Zandl
post_excerpt: ""
layout: post
oldlink: >
  https://www.marigold.cz/item/d-link-di-614-ma-problemy-s-upc-internetem
published: true
post_date: 2002-12-07 10:01:00
---
<p>
Pokud jste podlehli vábení předvánočních nabídek v USA a koupili si soho router <STRONG>D-Link DI-614+</STRONG> a používáte připojení k UPC, tak máte trochu problém. Marigold zjistil, že tato jinak velmi dobrá hračička se čtyřmi 10/100 Ethernet porty a s integrovaným WiFi dělá v UPC problémy, protože má malý timeout při čekání na DHCP adresu. UPC Mistral jí prostě nestihne IP adresu přidělit. Řešení? Systémové: za dvě stovky měsíčně si aktivovat pevnou IP adresu a vykašlat se na DHCP ze strany UPC. Levné: zjistit si, jakou IP adresu vám Mistrál přiděluje přes DHCP a natvrdo ji nastavit do modemu. Využíváte toho, že Mistral ji téměř nemění a dá se považovat za pevnou. Marigoldovi se IP adresa na Mistralu nezměnila od té doby co ho má a tak to považuje za obstojné a odporně nesystémové řešení...</p>

<p>
Jinak ten D-Link DI-614+ je velmi dobrý soho router vybavený WiFi. Nějaké info jsou u jeho <A href="http://www.d-link.cz/gateway.shtml" target=_blank>českého dovozce</A>. Příjemné je na něm propracované management rozhraní přístupné přes web. Můžete si tam nastavovat podstatně více parametrů než o u něco levnějšího ekvivalentu SMC Barricade. Jenže Barricade zase na UPC jede bez problémů. No, vyberte si :)</p>

<p>
<IMG height=132 alt="Linksys BEFW11S4" src="/wp-content/uploads/linksys.jpg" width=150 align=right>Aby toho nebylo málo, na <A href="http://www.amazon.co.uk/exec/obidos/ASIN/B00005ARK3/ref=sr_aps_electronics_1_2/202-9099463-4893462" target=_blank>Amazon.co.uk</A> jsem narazil na zajímavou nabídku <STRONG>soho routeru Linksys BEFW11S4</STRONG> (<A href="http://www.linksys.com/Products/product.asp?grid=23&amp;prid=415" target=_blank>parametry zde</A>)- rovněž čtyři až stovkové ethernet porty, WiFi a dvě antény (to se hodí!), výborný web management a samozřejmě firewall a NAT a DHCP atd. To všechno stálo 100 liber, tedy zhruba pět tisícovek, poštovné z Británie stojí tak tři stovky a jediné nemilé je DPH, které vám na celnici napaří. Ovšem jak je na tom s UPC, to nevím - pokud ho někdo máte, pište na <A href="mailto:marigold@marigold.cz">marigold@marigold.cz</A> - díky. Dělá se samozřejmě varianta i bez WiFi...</p>

<p>
Soho routerům, tedy zařízením pro připojení několika počítačů do internetu kupříkladu v domácnosti, kde jsou alespon dva počítače, nebo do malých kanceláří, se hodlám věnovat samostatně, právě si připravuji metodiku testu a žebrám u dovozců, aby něco zapůjčili. </p>
