---
ID: 1454
title: Zanevřel jsem na emailová PéeFka
author: Patrick Zandl
post_excerpt: ""
layout: post
oldlink: >
  https://www.marigold.cz/item/zanevrel-jsem-na-emailova-peefka
published: true
post_date: 2004-12-27 10:45:11
---
<p>
V poslední době mi emailová schránka přetéká přáními k vánocům a novému roku. Na jednu stranu je to hezké, že si na vás někdo vzpomněl, na stranu druhou je také dost pravděpodobné, že ten člověk jednoduše a prostě to PF nechal odeslat na všechny adresy ve svém adresáři, takže si na vás vlastně ani nevzpomenul. Do třetice takový PFmail je většinou vyzdobený obrázkovou přílohou, kde uživatel demonstruje své schopnosti v práci s fotoeditačním software, někdy dosti slabé. A stahovat to během svátků přes GPRS není žádný med. </p>

<p>
Serializovaná emailová PFka jsem nikdy neposílal a léta letoucí jsem jejich nepřítelem. Jsem mnohem radši za osobní email, esemesku nebo icq zprávu a sám používám téhož. A v poslední době na sobě s překvapením zjišťuji, že se vracím i k starodávnému způsobu zasílání papírových přániček poštou. Což mne nedávno přimělo k tomu, že jsem se musel zamyslet nad tím, jak se některá tiskací písmenka píšou. Graffiti mi sice do jisté míry tiskací praní zúhlednilo, nicméně přeci jen existuje jistý rozdíl mezi graffiti A a tiskacím A :)</p>

<p>
Takže pokud by vám přesto a stále chybělo nějaké serializované péefko ode mne, tak ho máte tady: Vše nejlepší do nového roku přeje Patrick :)
</p>
