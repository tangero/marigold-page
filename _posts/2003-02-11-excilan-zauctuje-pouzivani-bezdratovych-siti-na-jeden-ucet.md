---
ID: 88
title: >
  Excilan zaúčtuje používání
  bezdrátových sítí na jeden účet
author: Patrick Zandl
post_excerpt: ""
layout: post
oldlink: >
  https://www.marigold.cz/item/excilan-zauctuje-pouzivani-bezdratovych-siti-na-jeden-ucet
published: true
post_date: 2003-02-11 22:31:00
---
<p>
Zajímavá novinka v oblasti účetního roamingu bezdrátových sítí přichází od <STRONG>firmy Excilan</STRONG>. Ta slibuje účetně propojit využívání různých bezdrátových sítí tak, aby vám účet za jejich používání chodil jednou a to k vašemu mobilnímu telefonu. </p>

<p>
Všechno funguje jednoduše - vybalíte si notebook a při prvním požadavku na internet třeba přes WiFi síť jste nasměrováni na stránku, kde vyplníte své telefonní číslo. Následuje automatický telefonát, který vás seznámí s cenou používání danné WiFi sítě, vy souhlasíte stiskem klávesy nebo zavěsíte a tím nesouhlasíte. Pokud jste souhlasili, můžete surfovat&#160;a na telefonním účtu vám přijde patřičná částka. Vše zatím běží v testovacím provozu na amsterodamském letišti Schiphol. </p>

<p>
Nu, vypadá to zajímavě - samozřejmě v případě, že se k tomu přidá hodně operátorů a provozovatelů WiFi sítí. Obě strany tu ale nemají moc co ztratit, takže hurá do toho...</p>
