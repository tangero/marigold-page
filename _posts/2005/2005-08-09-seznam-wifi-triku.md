---
ID: 1761
author: Patrick Zandl
layout: post
oldlink: 'https://www.marigold.cz/item/seznam-wifi-triku

  '
post_date: 2005-08-09 11:52:35
post_excerpt: ''
published: true
summary_points:
- Autor plánuje sepsat sbírku praktických tipů a triků pro práci s WiFi.
- Autor se obává, že jeho zkušenosti s WiFi se liší od běžných uživatelů.
- Čtenáři jsou žádáni o sdílení problémů a tipů spojených s budováním WiFi sítí.
- Cílem je shromáždit praktické rady pro různé typy WiFi sítí.
title: Seznam WiFi triků
---

<p>Pohlédl jsem na to, co jsem v poslední době napsal o WiFi a zjistil jsem, že nemnoho toho jest. A tak jsem se rozhodl pro záslužný počin a uspořádat sbírku praktických wifistických triků a tipů, tedy toho, co může lidem pro práci s WiFi pomoci. </p>

<p>Samozřejmě řadu problémů mám z vlastní praxe a ze svého okolí, jenže se bojím, že můj průřez má k dokonalosti daleko. Přeci jen jsem zjistil, že používám jiné věci, než řada běžných uživatelů (nevadí mi tolik cena, zato mi vadí otřesný management, odmítám něco konfigurovat přes sériový port, když ho nemám ani na notesu). </p>

<p>A tak jsem se chtěl zeptat i zdejšího čtenářstva, na jaké problémy jste při výstavbě WiFi sítí narazili, s čím jste se potýkali a co jste museli řešit. Myslím samozřejmě problémy spojené s výstavbou sítí – tedy ne to, že jste nemohli v Horním Marešově sehnat ADSL za tři kila měsíčně nebo že jste si na střechu vzali sprajt, polili jste si jím kalhoty a lítaly na vás pak vosy. Spíše mi jde o praktické problémy spojené s výstavbou WiFi sítě, na které jste narazili. Třeba to, že jste začali používat jiné konektory, že vám kondenzovala voda ve schránkách na APčko hozené na půdě, že jste potřebovali šikovnou utilitu na proměření signálu, nevěděli jste, jak co propojit atd atd... </p>

<p>Co vám při výstavbě WiFi sítě <em>(ať již domácí, venkovní, kancelářské nebo velké komunitní sítě) </em>dělalo problémy, co považujete za praktický tip a trik? Ať už na něj víte odpověď nebo ji musíme najít.</p>

<p>Pište do komentářů...
</p>