---
ID: 1735
author: Patrick Zandl
layout: post
oldlink: 'https://www.marigold.cz/item/tohle-je-ta-prava-killer-app-o-tom-neni-pochyb

  '
post_date: 2005-07-26 08:00:18
post_excerpt: ''
published: true
summary_points:
- Symella je P2P software pro telefony Nokia Series 60 s Gnutella protokolem.
- Program má jednoduché rozhraní a umožňuje snadné stahování MP3 souborů.
- Stahování MP3 přes P2P je výhodnější než drahé WAP verze pro uživatele.
- Mobilní P2P aplikace mohou způsobit problémy hudebníkům a hudebnímu průmyslu.
title: "Tohle je ta pravá killer app – o tom není pochyb"
---

<div class="rightbox"><img src="/wp-content/uploads/20050726-symella.jpg" alt="Symella - P2P pro Series 60" width="350" height="406" /></div>Nainstaloval jsem si v průběhu víkendu na svoji Nokia <strike>6681</strike> 6680 (ergo Series 60) software Symella. Je to program pro Series 60 umožňující připojení do P2P sítí založených na Gnutella protokolu. Myslel jsem si, že to bude nějaký otřesný software, ale kdeže – všechno šlo snadno. Program má hezké a jednoduché grafické rozhraní a fungoval na první pokus. </p>

<p>A to je právě to. Fungoval. Stačilo zadat jméno písničky či skupiny a už mi našel řadu MP3 souborů ke stažení. Neodolal jsem a stáhl jsem do telefonu pár nejoblíbenějších písniček a za chvíli byla paměťová karta plná. A nemám pochyb. Tohle je ta pravá zabijácká aplikace pro mobilní sítě. Maličká aplikace, která mi postahovala, co jsem chtěl a po tu dobu vytížila EDGE v širokém okolí naplno. Co více by si mohli uživatelé i operátoři přát?</p>

<p>O uživatele bych strach neměl. Je mnohem příjemnější stáhnout si plnou verzi písničky v MP3, než platit nějakých 79 Kč za okudlanou půlminutovou verzi, kterou si budete stahovat přes WAP od nějakého poskytovatele. Jenže hudebník přišel zkrátka. Zatím je to asi jeho problém – hudebník přeci také mohl svoji skladbu nabídnout v nějaké inteligentní mobilní aplikaci za nějakou inteligentní cenu, těžko lze za zajímavé považovat nabídky, kdy čtyři skladby stojí stejně, jako CDčko. </p>

<p>Aplikace pro P2P na mobilech přinesou ještě mnoho vzrušení a nervů. Jestli máte telefon se Series 60, <a href="http://symella.aut.bme.hu/">Symellu</a> si určitě instalujte. A přesvěčte se, zda máte paušální tarif za data. A vítejte v klubu lidí otrávených odpůrci vynálezu kola.
</p>