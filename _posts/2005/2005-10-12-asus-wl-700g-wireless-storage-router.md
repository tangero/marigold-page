---
ID: 1845
author: Patrick Zandl
layout: post
oldlink: 'https://www.marigold.cz/item/asus-wl-700g-wireless-storage-router

  '
post_date: 2005-10-12 11:20:03
post_excerpt: ''
published: true
summary_points:
- Asus WL-700g je router s pozicí pro IDE disk a USB porty.
- Afterburner technologie Broadcomu umožňuje teoretickou rychlost až 125 Mb/s.
- Download Machine umožňuje stahování přes FTP, HTTP a P2P sítě bez PC.
- Router podporuje WPA2, WMM, AES, má 4 LAN porty a Linuxový základ.
title: Asus WL-700g Wireless Storage Router
---

<p>Tenhleten nový router od Asusu mne zaujal. Model Asus WL-700g se honosí podtitulem Wireless Storage Router, což v tomto případě konkrétně obnáší jednu volnou pozici pro 3,5 palcový IDE disk, takže si router můžete rozšířit o souborový server. Pokud nechcete investovat do IDE disků, můžete přes trojici USB portů připojit USB 2.0 disky nebo tiskárny či kamery. </p>

<p>Router je postavený na čipové sadě Broadcomu, takže podporuje technologii Afterburner, již po zralé úvaze zatím považuju za nejsmysluplnější nadstandardní zvyšování rychlosti. Ergo teoretický provoz až do 125 Mb/s.</p>

<p>A nyní finta s diskem: router je vybavený "Download Machine" - tedy webovým rozhraním pro stahování souborů přes FTP, HTTP a hlavně, a to pozor, přes P2P sítě a BitTorrnet. Ne, že by tahle věc byla nějak složitá, sám něco podobného používám, jenže kvůli tomu musím mít počítač na páteři a možnost mít jen lehký router pro totéž by se mi hodně líbila. Mnoha dalším lidem jistě také, protože přes web prohlížeč jen routeru poručíte, co má v P2P sítích vyhledat, pak mu řeknete, aby to stáhnul a vypnete počítač a ráno máte nasosáno. Technologie je nepochybně <i>RIAA NAS RAT certified</i>. Na tohle jsem se drahně doby těšil :) </p>

<p>Jinak už takové ty dnešní samozřejmosti nesamozřejmosti - WPA2, WMM, AES (ta už tak běžná ještě není), 4 ethernet porty pro LAN,  300 MHz MIPS32 CPU a samozřejmě na Linuxu, tedy bastlič ready. </p>

<p>Cena neznámá, termín uvedení na trh srpen/září výrobce už prošvihl a produkt se tedy objeví později, což jsme si domysleli. Kdy, nevím, ale těším se... </p>

<p><img src="/wp-content/uploads/20051012-asus-wl700g.jpg" alt="Asus WL-700g" width="500" height="353" />
</p>