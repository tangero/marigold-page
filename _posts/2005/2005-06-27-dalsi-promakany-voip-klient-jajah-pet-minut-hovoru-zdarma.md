---
ID: 1696
author: Patrick Zandl
layout: post
oldlink: 'https://www.marigold.cz/item/dalsi-promakany-voip-klient-jajah-pet-minut-hovoru-zdarma

  '
post_date: 2005-06-27 23:07:35
post_excerpt: ''
published: true
summary_points:
- Jajah nabízí volání zdarma mezi uživateli a levné hovory do telefonní sítě.
- Jajah podporuje videokonference, telekonference a překlad textových zpráv.
- Hovory v Jajah jsou šifrované, ale volání do Skype jen po bránu.
- Jajah podporuje protokoly SIP, IAX2, H.323 a P2P pro telefonování.
title: Další promakaný VoIP klient – Jajah – pět minut hovoru zdarma
---

<p>V poslední době se s telefoními službami na bázi VoIP roztrhl pytel. Kdekdo by rád zopakoval úspěch programu Skype a k tomu mají dopomoci nejrůznější metody. Dříve zmíněný <a href="/item/voipbuster-nabizi-volani-na-pevne-linky-zdarma-a-teleo-a-xphone">VoIPBuster</a> nabízí minutové hovory zdarma, <a href="http://www.kapanga.net/">Kapanga</a> nabízí faxování i videohovory, bohužel v dosti nehezkém provedení. Poslední novinkou je pokus rakouské firmy Jajah technologies prosadit stejnojmenný VoIP klient na úroveň Skype mánie. </p>

<div class="rightbox"><img src="/wp-content/uploads/20050627-jajah.png" alt="Jajah klient" width="277" height="427" /></div><a href="http://www.jajah.com">Jajah</a> k tomu má po pravdě řečeno řadu předpokladů. Tak zaprvé Jajah má docela hezké grafické provedení a ačkoliv ovládání není tak intuitivní, jako u Skype, je na míle daleko zoufalostem typu Kapanga nebo přeplácaným klientům jako Xlite. </p>

<p>Zadruhé Jajan nabízí telefonování zadarmo mezi Jajah klienty a také telefonování do veřejné telefonní sítě a to za velmi slušné ceny začínající na úrovni 35 haléřů za minutu hovoru do USA. Abyste neměli obavu z kvality Jajah služeb, máte pět minut na vyzkoušení zdarma - bohužel není zdarma volání na lokální 800 linky, takže i ty vám minutu hovoru sežerou. </p>

<p>Kromě toho umí Jajah telefonovat i do jiných SIP služeb a dokonce i na Skype klienty. Jak přesně je zařízena technologie volání na Skype, není známo a po internetu se spekuluje, že Jajah si rozchodil klienta tvářícího se jako supernode, přes něhož hovory do Skype směřuje, čemuž trochu napovídá, že opačně to v podstatě nefunguje a ze Skype nemůžete uživatele služby Jajah volat. </p>

<p>Jajah umí přenášet videokonference, telekonference a umí posílat textové zprávy včetně SMS zpráv (nikoliv do ČR) za slušné ceny. Dokonce umí zprávy překládat z jazyka do jazyka a ačkoliv čeština chybí, pokud vám jako cílový jazyk vyhoví třeba angličtina nebo němčina, můžete si popovídat třeba s italem, španělem nebo kataláncem a dlužno říci, že ten překladač funguje moc pěkně. </p>

<p>Další pěkné funkce Jajah: všechny hovory jsou šifrované. I když všechny ne - volání do Skype a do telefonní sítě je zašifrované jen po bránu. K dispozici je také hlasová schránka pro ukládání vzkazů, když nemáte zapnutý počítač. Zdarma, alespoň zatím. </p>

<p>Jajah funguje na principu P2P, ačkoliv není zřejmé, jak to dělá, zda podobně, jako Skype pomocí supernode nebo třeba použitím <a href="http://www.p2psip.org/">P2PSIP</a>. SIP není jediným protokolem, který Jajah podporuje, může pracovat i s IAX2 (pro Asterisk systémy), H.323 nebo POTS (klasický analogový telefonní systém). Pro telefonování mezi Jajah uživateli používá proprietární kodek, který vystačí s 4 Kb/s, může použití kodeky Skype, G.711, GSM a další včetně open source Speex. </p>

<p>Telefonní hovor na české pevné telefony přijde na 76 haléřů za minutu, na mobilní linky stojí 6,45 Kč včetně DPH. Pravda, telefonování na mobily je docela drahé, když porovnáme nabídku Dialpadu, který právě koupilo Yahoo a Skype, dostaneme tuhle tabulku (vždy byl vybrán tarif bez paušálu, český Softphone s příchozím číslem uveden pro srovnání):</p>

	<table border=0>
<tr>
<td>Služba</td>
<td>ČR pevná linka</td>
<td>ČR mobil</td>
<td>USA</td>
</tr>
<tr>
<td>Jajah</td>
<td>0,75 Kč</td>
<td>6,45 Kč</td>
<td>0,35 Kč</td>
</tr>
	<tr>
<td>Dialpad</td>
<td>1,14 Kč</td>
<td>5,36 Kč</td>
<td>0,91 Kč</td>
</tr>
	<tr>
<td>Skype</td>
<td>0,81 Kč</td>
<td>6,24 Kč</td>
<td>0,60 Kč</td>
</tr>
	<tr>
<td>Softphone.cz</td>
<td>1,01 až 2,26 Kč</td>
<td>5,95 Kč</td>
<td>3,33 Kč</td>
</tr>
	</table>
<p>Chytne se Jajah? Bude to opravdu velká konkurence vůči Skype a zúročí svoji výhodu spočívající v SIP protokolu? Web <a href="http://www.jajah.com">Jajah zde</a>.
</p>

<p>!++18++!
</p>