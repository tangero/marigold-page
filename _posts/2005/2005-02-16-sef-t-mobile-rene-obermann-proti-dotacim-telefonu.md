---
ID: 1539
author: Patrick Zandl
layout: post
oldlink: 'https://www.marigold.cz/item/sef-t-mobile-rene-obermann-proti-dotacim-telefonu

  '
post_date: 2005-02-16 12:16:20
post_excerpt: ''
published: true
summary_points:
- Obermann chce ukončit dotování mobilních telefonů kvůli vysoké penetraci trhu.
- T-Mobile mění systém dotací, protože nepodporují věrnost zákazníků.
- Snížení dotací má vést ke snížení cen a novým tarifům po vzoru USA.
- Obermann vyzývá k radikálnímu snížení roamingových poplatků v Evropě.
title: 'Šéf T-Mobile René Obermann proti dotacím telefonů

  '
---

<p>Nejvyšší šéf skupiny T-Mobile René Obermann se včera na diskusním panelu pekně rozpovídal. Tak zaprvé je podle něj potřeba ukončit dotování mobilních telefonů, protože v době stoprocentních penetrací ztratilo svůj historický význam generovat růst celého odvětví. Podle Obermanna bude třeba zvolit jiné postupy na takových trzích, jako je Británie, Portugalsko či Švédsko, kde penetrace mobilů přesáhly sto procent.</p>

<p>Samotný T-Mobile změnil systém dotací v Německu koncem loňského roku a chystá jej změnit i v dalších zemích. "Dotace nepodporují věrnost zákazníků a právě zvýšení věrnosti je to, na co se hodláme zaměřit," řekl Obermann, jehož firma se například v Británii potýká s velmi malou loayalitou svých zákazníků.</p>

<p>Odtranění dotací podle Obermanna pomůže dále snižovat ceny. T-Mobile hodlá do Evropy přinést americký způsob tvorby tarifů, kde k paušálnímu poplatku je veliký počet volných minut, např 600-800 minut, zatímco za stejnou cenu nabízí T-Mobile v Británii 200 minut a v Německu 100 minut.</p>

<p>Obermann také vyzval k radikálnímu snížení roamingových poplatků, považuje je za vysoké. Zdůraznil, že jeho firma snížila sazby až na polovinu.
</p>