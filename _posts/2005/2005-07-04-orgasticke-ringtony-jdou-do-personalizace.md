---
ID: 1706
author: Patrick Zandl
layout: post
oldlink: 'https://www.marigold.cz/item/orgasticke-ringtony-jdou-do-personalizace

  '
post_date: 2005-07-04 18:03:13
post_excerpt: ''
published: true
summary_points:
- Orgasmatones nabízí personalizované vyzváněcí tóny s dívkou křičící zvolené jméno.
- V databázi Orgasmatones je 500 jmen, nejoblíbenější Zach, Wu a Sebastian.
- Jeden personalizovaný orgastický tón stojí 2,5 libry a je dostupný pro britské sítě.
- Zdrojový kód Orgasmatones umožňuje získat vyzvánění zdarma, ale kvalita zklamala.
title: 'Orgastické ringtony jdou do personalizace

  '
---

<p>Obdivuju, co všechno se na mobily dá prodávat. Mým oblíbeným příkladem jsou orgastické vyzváněcí tóny, o kterých <a href="/item/orgasticke-ringtony-hitem">už jsem tu psal</a>. Nejdříve byly hitem komerčních hitparád vyzváněcích tónů, pak vznikly open-source orgasmy pro mobily, které si můžete nastavit jako své vyzvánění. </p>

<div class="rightbox"><img src="/wp-content/uploads/20050704-orgasmtones.gif" alt="Orgasmtones" width="132" height="131" /></div>
<p>Naprostou a nejúchylnější novinkou jsou personalizované orgastické ringtony právě spuštěného serveru <a href="http://www.orgasmatones.com/">Orgasmatones</a>. Jak jsou personalizované? Dívka při nich v momentě vyvrcholení křičí jméno, které jste si zvolili. V databázi je momentálně cca 500 jmen, nejžádanější jsou Zach, Wu a Sebastian. Jedno takovéto zvonění stojí 2,5 libry, cca 100 Kč - dostupná jsou zatím jen pro uživatele britských mobilních sítí. </p>

<p>Že by tip na váš nový ziskový business? :)</p>

<p>PS: Co přijde příště? Osobně bych si tipnul, že příště takovéto personalizované tóny nahrají některé filmové hvězdy a hvězdičky (zejména adult průmyslu). Takové výkřiky Britney <em>"Jo, Honzo, jooo, jsi nejlepší, joooooo"</em> by mohly jít na dračku. Kolik piv musí mít člověk v sobě, aby si tohle objednal? </p>

<p>Já už se těším, až na 3G pofrčí videozvonění :)
</p>

<p><strong>Update: </strong>ringtone ze serveru Orgasmatones můžete získat i bez placení hezky po česku (fujho, když to uděláte, jinak to ale asi nepůjde, protože služba jde jen pro UK operátory). Stačí otevřít zdrojový kód stránky, najít v něm odkaz na soubor s koncovkou .mp3 - bude to něco jako images/sample.mp3 - a nad ním je link na jiný soubor na serveru xmob.tv. Stačí tento odkaz stáhnout (třeba zavoláním v prohlížeči) a pojmenovat jej jmeno.mp3 - a máte to doma. Upozornil K. Inu, proto profíci používají flash přehrávače, z nich to takhle easy ripnout nejde. Jinak: mne ty orgastická zvonění zklamala. Fakt nic moc, spíš hudba a trocha imitace. </p>