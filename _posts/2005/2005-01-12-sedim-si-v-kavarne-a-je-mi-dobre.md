---
ID: 1471
author: Patrick Zandl
layout: post
oldlink: 'https://www.marigold.cz/item/sedim-si-v-kavarne-a-je-mi-dobre

  '
post_date: 2005-01-12 07:55:42
post_excerpt: ''
published: true
summary_points:
- Léky a krevní testy absolvovány, autor snídá v kavárně Piccadily.
- Televize do bytu sháněna v Datartu a Carrefouru, s obtížemi.
- Levná televize nakoupena až pátý model, kvůli slevovým nájezdům.
- Autor uvažuje o výprodeji SMS zpráv ve firmě Pipeline.
title: Sedím si v&nbsp;kavárně a&nbsp;je mi dobře&#8230;
---

<p>Právě jsem vypadl od doktora s další zásobou léků a se ztrátou hromady krve pro nejrůznější vyšetření. A protože jsem nesnídal, zašel jsem do kavárny Piccadily na budějovické na malou snídani. Sedím si tu, na komunikátoru vyřizuji firemní záležitosti, jen mobilní tiskárna mi chybí, abych mohl vystavenou fakturu rovnou také vytisknout a vedle na poště odeslat.</p>


<div class="rightbox"><img src="/wp-content/uploads/1/20050112-piccadily.jpg" alt="MMS" width="240" height="180" /></div>
<p>Včera to byl hektický den. Skončil nákupem televize. Potřeboval jsem malou a levnou televizi do jednoho bytu. Zajel jsem na Nový smíchov a v Datartu opravdu měli sympatického Thomsona za levný peníz. Jenže neměli prodavače. Po půl hodině čekání a shánění prodavače jsem to vzdal a vlezl jsem do Carrefoure.</p>

<p>Tam měli televize ještě levnější, 55cm začínala od tří tisícovek. Jenže tu měli poslední a prodavač mi seriosně poradil ji nebrat, protože šlo o ten vystavený kus. A tak jsem bral druhou nejlevnější. I ta byla poslední. Projeli jsme i dlaší modely dle ceny vzestupně a u pátého modelu jsem se trefil, měli dva kusy. Prodavač omluvně pokrčil rameny: To víte, tady byly nájezdy na slevy a lidi brali cokoliv.</p>

<p>A pak, že slevová akce nefunguje. Teď přemýšlím o tom, zda nějaký výprodej můžu udělat v Pipeline. Nechcete balík SMS za výprodejní cenu?
</p>