---
ID: 1834
author: Patrick Zandl
layout: post
oldlink: https://www.marigold.cz/item/sip-at-home
post_date: 2005-09-28 16:53:39
post_excerpt: ''
published: true
summary_points:
- SIP at Home rozšiřuje OpenWRT pro routery, umožňující internetovou telefonii.
- Router se SIP at Home funguje jako VoIP ústředna pro více telefonů.
- SIP at Home usnadňuje správu volání a vnitřní číslování v síti.
- Projekt SIP at Home je open-source řešení založené na SIP Express Router.
title: SIP at Home
---

<p>Firmware <a href="http://sipath.sourceforge.net/">SIP at Home</a> není samostatnou firmware modifikací routerů, ale něčím jako rozšířením pro <a href="http://openwrt.org/">OpenWRT</a> spustitelným na všech routerech, které podporují OpenWRT - tedy zejména Linksys, Buffalo atd. Jak název napovídá, jde o rozšíření pro internetovou telefonii pro domácnost – přesněji řečeno SIP Proxy. Samozřejmě, že z běžného routeru můžete internetovou telefonii provozovat, pokud chcete a máte účet u nějakého poskytovatele internetové telefonie, projekt SIP at Home vám umožní změnit si domácí router na menší VoIP ústřednu pro využití z více telefonů. </p>

<p>Samozřejmě, že není problém použít jeden VoIP telefon v takové síti i bez podpory SIP proxy na routeru, pro častější použití více telefonů za NAT je ale nutné, aby byl nějaký takovýto software použit, navíc umožní vytvořit vnitřní číslování pro volání v rámci „ústředny“ a lepší správu volání ve vztahu k dostupnému přenosovému pásmu. Poslední verze přidaly i zasílání textových vzkazů skrze webové rozhraní SIP protokolem. </p>

<p>SIP at Home je založen na open-source řešení SIP Express Router a je vytvářen pod licencí GPL. Opět jde o mírně složitější software na instalaci, už proto, že vyžaduje OpenWRT firmware, do budoucna je to ale zajímavý projekt spolu s tím, jak se VoIP telefonie rozmáhá i u nás.
</p>