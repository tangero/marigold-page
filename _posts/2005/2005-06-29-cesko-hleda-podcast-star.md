---
ID: 1698
author: Patrick Zandl
layout: post
oldlink: 'https://www.marigold.cz/item/cesko-hleda-podcast-star

  '
post_date: 2005-06-29 09:04:29
post_excerpt: ''
published: true
summary_points:
- Podcasty mají v Česku a na Slovensku mizivé rozšíření a málo dostupných zdrojů.
- Málo rozšířené MP3 přehrávače a nezvyk na talk-show mohou být příčinou.
- Autor uvažuje o tvorbě podcastu z konferencí, ale řeší jazyk a lenost.
- Marek Lutonský by mohl být prvním zpravodajským podcasterem díky nahrávání mobilů.
title: Česko hledá podcast star
---

<p>Vypůjčil jsem si titulek <a href="http://www.maler.cz/index.php?id=505">MaLérova článku</a>, protože je to tak. Podcast má v Česko/Slovensku zatím jen velmi mizivé rozšíření, co se dostupných zdrojů týká. Kromě projektu <a href="http://www.infoset.com/rss/">D. Pedéra</a>, kde Violka automaticky načítá texty a kromě Rádia Acropolis s jeho talk-show nevím o jediném podcastu v ČR. A myslím, že jsem hledal dobře. </p>

<p>Čím to je? Je to tím, že MP3 přehrávače (a zejména iPody) jsou u nás málo rozšířené? Někde <a href="http://www.mpx.cz/clanek.asp?cl=14063">jsem četl</a>, že se u nás letos má prodat 20 000 kusů iPodů, to není málo. Nebo je to tím, že u nás lidé nejsou na talk-show vůbec zvyklí, protože rádia je až na malé výjimky nedělají? Nebo je rádia nedělají, protože lidé talk-show vůbec neposlouchají? Nebo je to začarovaný kruh?</p>

<p>Přemýšlel jsem o tom, jestli by mi stálo za to nějaký podcast vytvořit. Sám nevím, co bych tam nakecával (i když někdy je jednodušší článek namluvit, než napsat), ale pro nejrůznější příležitosti by se to použít dalo - z různých konferencí sestříhat, co se tam zajímavého povídá. Jenže většina konferencí je zahraničních = v angličtině. Překládat, nechat v angličtině a spojovat to českým komentářem? Ještě nad tím zapřemýšlím, nejbližší konference, kam se pohrnu, bude někdy na podzim a fakt je, že většinu zajímavých věcí nikdy nenapíšu prostě proto, že už mne pak nebaví to psát. Na minulém Cannes jsem zrekvíroval vrecovu kameru a chtěl jsem dělat video, akorát se ukázalo, že 1) video je zbytečné, v sálu je dost tma a musel bych mít nějakou víc profikameru a 2) jsem líný tu kameru v tomhle případě tahat. Udělat podcast by nemuselo být tak složité (=diktafon je menší a mám ho i v Nokia 9500). </p>

<p>Kandidátem na prvního zpravodajce - podcastera je tak Marek Lutonský, kterého na tiskovkých vídám s malým diktafonem, jak okukuje mobilní telefony a nahrává si, co ty telefony umí - že by ho nesvrbělo dát tyto "exkluzivní komentáře" na web?</p>

<p>Co si myslíte o českém podcastu a jeho nedostatku vy? Jsme příliš malý trh na podcast, nebo to tu prostě lidi nezajímá, nebo by je to strhlo. Používáte nějaký (i zahraniční) podcast pravidelněji, nebo jste to vyzkoušeli a nechytlo vás to? A proč vás to nechytlo?</p>

<p>Tedy, to je otázek :)
</p>

!++19++!
<p>PS: Poslední otázka je spíše právního a souvisí s mým sporem s K. Když nelze používat slovo <em>SuperStar </em>(ono jest registrovanou ochrannou známkou), můžu ho bez újmy na smyslu i právu nahrazovat <em>SuperSral</em>?</p>