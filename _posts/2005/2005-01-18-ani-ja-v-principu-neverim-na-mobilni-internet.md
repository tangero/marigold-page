---
ID: 1481
author: Patrick Zandl
layout: post
oldlink: 'https://www.marigold.cz/item/ani-ja-v-principu-neverim-na-mobilni-internet

  '
post_date: 2005-01-18 20:01:15
post_excerpt: ''
published: true
summary_points:
- Mobilní internet není ideální náhrada kabelového, kvůli existující infrastruktuře
  skla a mědi.
- Kabelové připojení nabízí vyšší rychlost a kvalitu než sdílené bezdrátové technologie.
- Telecom nenabízí konkurenční ceny a podmínky pro ADSL, proto vznikají bezdrátové
  alternativy.
- Rozšíření DSL vyžaduje zásah státu, podobně jako v Koreji a Skandinávii.
title: Ani já v principu nevěřím na mobilní internet
---

<p>V záznamu myšlenek M. Rusnáka jsem jej citoval, když říkal, že nevěří na mobilní internet. V komentářích se někdo ozval, že mobilní internet přeci funguje a co že je to za kraviny. Zkusím vysvětlit, proč ani já nevěřím na mobilní internet a v čem je mi Rusnákova myšlenka blízká.</p>
<p>Problém totiž je v tom, že v zemi máme zakopané obrovské množství skla a mědi vedení poslední míle. Je technicky i finančně mnohem jednodušší na něm rozchodit garantovaný vysokorychlostní internet, protože na měděném  dvoupáru protlačíte hravě vyšší rychlost, než na radiu. Zatímco radio nabízí sdílené rychlosti, na kabelu můžete u většiny technologií už z jejich podstaty nabídnout mnohem více rychlosti i kvality.</p>
<p>Tak proč se to nedějě, kde je chyba, ptáte se asi. Proč se vyplatí firmám budovat bezdrátové sítě i tam, kde Telecom má dráty. A to je dobrá otázka. Protože Telecom nenabízí konkurenční cenu a další podmínky, zní odpověď. Kdyby ADSL nespojoval nutně s hlasovým tarifem a základní megovou linku sekal po pětikilu, za další litr provedl instalaci na místě a nabízel celoplošnou dostupnost, nikdo by po CDMA nebo WiFi sítích ani nevzdychl. Jenže co s tím, když sečteno všechno dohromady, máte základní cenu mizerné a omezené linky tisícovku měsíčně? Bezdrát za polovic je pak super alternativa a čert to vem, že to někdy nejede.</p>
<p>Je pozoruhodné, že všude tam, kde se DSL rozšířilo, nějak zasáhl stát. Korea, Skandinávie - tam všude situaci ovlivnilo přispění státu. A to je otázka do pranice. Co udělat pro rozšíření DSL u nás? Co si myslíte, že byste jako nový generální ředitel Telecomu udělali?</p>
<p>PS: mobilní připojení k internetu v momentu, kdy potřebuju na netu urgentně něco vyřídit, považuju za velmi speciální funkci pro pár profi uživatelů, ne za službu masového uživatele.</p>