---
ID: 1564
title: 'Embedded World 2005, tučnáci a&nbsp;hračky'
author: Patrick Zandl
post_excerpt: ""
layout: post
oldlink: >
  https://www.marigold.cz/item/embedded-world-2005-tucnaci-a-hracky
published: true
post_date: 2005-03-04 08:47:00
---
<p>Zdeněk Švarc byl na letošním Embedded Worldu a napsal článeček pro všechy, kteří se na něj nedostali. Fotky jsou pořízeny mobilem, protože fotoaparát zapomněl :)</p>

<p>---</p>

<p>Také letos se v Německém Norimberku konal průmyslových počítačů Embedded World. S kolegy jsme se na něj vydali už 23.2, avšak naše cesta skončila na plzeňském obchvatu, kdy nás do nás při předjíždění najel zřejmě ospalý nebo telefonující řidič. Ten člověk prokázal neskutečný hyenismus, když ujel od nehody, kterou zavinil aniž by se přesvědčil, jestli někdo není zraněný. Pro nás všechny to byl také celkem osvěžující zážitek, běžně auto neparkujeme na dálnici s koly vzhůru.</p>

<p>Vybaveni novým vozem, vydali jsme se na druhý den dokončit zamýšlenou návštěvu veletrhu. V Norimberku jsme se opět přesvědčili, že Invex má co dohánět. Perfektní navigace k Nurnberg Messe, perfektní organizace na výstavišti i bezprostředním okolí. Vstupenky v hodnotě 25 Euro zdarma, pokud jste se předem zaregistrovali na Internetu. Letošní EW byl zase o něco větší než minulý rok. Vystavovalo okolo 400 firem ve třech pavilonech. K vidění byl QNX, Wind River, Green Hill, Montavista Linux, Microsoft s Windows Embedded, Advantec, Kontron a řada dalších průmyslových matadorů. Z českých firem vystavoval pouze UNIS.
</p>

<!--more--><p>Přestože stánek Microsoftu patřil k nepřehlédnutelným, o samotné Windows Embedded zase takový zájem nebyl. Za to počet vystavovatelů, kteří představovali vývojové prostředí pro Linux, včetně realtime byl enormní a od minulého roku značně stoupl. I tradiční výrobci integrovaných vývojových prostředí jsou si toho vědomi a pokud vývojové prostředí pro Linux už nemají, jistě na něm usilovně pracují. Linux zkrátka táhne, podpora aktuálního hardware je věc, která rozhoduje. Krásně to lze demonstrovat na Brilanu. Kdysi slibně se vyvíjející software s perfektním GUI pro poskytovatele Internetu, nemá podporu pro nový hardware (především 5.8 GHz wireless karty) a zájem o něj upadá ve prospěch produktů založených na Linuxu (Mikrotik RouterOS, StarOS).</p>

<p>V oblasti hardware nic převratného k vidění nebylo. Ve větší míře se začaly objevovat variace desek s Pentium M. Kdo by ale čekal, že o takovém Socket 370 či dokonce SIMM pamětech bude slýchávat jen z úst vousatých pamětníku, je na omylu. I takové kousky zde byly k vidění.</p>

<p>O poznání zajímavější to bylo v pavilonu věnovanému automobilové elektronice. Vše se pochopitelně točilo okolo CAN sběrnice. K vidění byla řada variací na CAN typu PCMCIA- CAN, USB-CAN, PCI-CAN redukce, stejně jako vymazlené stříbrné kufříky s vývojovým prostředím pro palubní elektroniku. Vystavovatelé se snažili zaujmout co možná nejoriginálnějším způsobem a tak byla k vidění řada úžasných hraček. Od zcela autentické a funkční miniaturní mycí linku přes velkého plyšového tučnáka ve Smartu po bizarní model formule, vybavený WIFI, čtyřmi fast ethernet porty a cca 20 počítači formátu 3.5“. Pokud jsme u hraček, chybět samozřejmě nemohli různí roboti, určení pro zábavu i průmysl.</p>

<p>Letošní EW nás v ničem nenadchl, ale ani nezklamal. Byl zřejmý trend pokračujícího tlaku Linuxu do embedded oblasti a spousta hraček, u kterých se srdce rozbuší.</p>

<p>Zdeněk Švarc (<a href="http://www.promedia.cz">PROMEDIA.CZ</a>)
</p>
<div class="box"><img src="/wp-content/uploads/1/thumb-310586768.jpg" alt="obraz003.jpg" width="350" height="262" /><a href="/wp-content/uploads/1/mms-310586768.jpg" title="Zvětšit tento obrázek" onclick="window.open('/wp-content/1/mms-310586768.jpg','Zvětšit tento obrázek','width=640,height=480,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-658073520.jpg" alt="obraz006.jpg" width="350" height="262" /><a href="/wp-content/uploads/1/mms-658073520.jpg" title="Zvětšit tento obrázek" onclick="window.open('/wp-content/1/mms-658073520.jpg','Zvětšit tento obrázek','width=640,height=480,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-945763678.jpg" alt="obraz008.jpg" width="350" height="262" /><a href="/wp-content/uploads/1/mms-945763678.jpg" title="Zvětšit tento obrázek" onclick="window.open('/wp-content/1/mms-945763678.jpg','Zvětšit tento obrázek','width=640,height=480,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-230002123.jpg" alt="obraz010.jpg" width="350" height="262" /><a href="/wp-content/uploads/1/mms-230002123.jpg" title="Zvětšit tento obrázek" onclick="window.open('/wp-content/1/mms-230002123.jpg','Zvětšit tento obrázek','width=640,height=480,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-147845656.jpg" alt="obraz012.jpg" width="350" height="262" /><a href="/wp-content/uploads/1/mms-147845656.jpg" title="Zvětšit tento obrázek" onclick="window.open('/wp-content/1/mms-147845656.jpg','Zvětšit tento obrázek','width=640,height=480,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div>