---
ID: 1487
author: Patrick Zandl
layout: post
oldlink: 'https://www.marigold.cz/item/dokumentaci-k-pofidernimu-tendru-na-mobilni-internet-si-vyzdvihly-ctyri-firmy

  '
post_date: 2005-01-21 08:42:56
post_excerpt: ''
published: true
summary_points:
- Čtyři společnosti T-Mobile, Eurotel, Czech On Line a České radiokomunikace projevily
  zájem o pásmo 872 MHz.
- Eurotel se pravděpodobně přihlásil do tendru, aby konkuroval T-Mobile a zpochybnil
  případné vítězství.
- Největší šance na získání pásma 872 MHz mají COL a T-Mobile.
- Tendr na pásmo 872 MHz je podle autora zmanipulovaný ve prospěch předem vybrané
  společnosti.
title: "Dokumentaci k pofidérnímu tendru na mobilní internet si vyzdvihly čtyři"
  firmy
---

<p>Podle včerejší zprávy ČTK si dokumentaci k licenčnímu tendru na pásmo 872 MHz vyzdvihly čtyři společnosti: T- Mobile, Eurotel, Czech On Line a České radiokomunikace. Tedy nikoliv Tiscali, jak jsme se původně domníval. Včerejší MF DNES také označila za zájemce <i>&#8220;irskou společnost Qualcomm&#8221;</i> . měl jsem dojem, že Qualcomm je firma americká, ale asi jde jen o zmatek.</p>

<p>Složení hráčů je docela silné a vyrovnané, menší ISP do tendru vůbec nešli, protože moc nevěří tomu, že bude regulérní a že by nevyhodili padesát tisíc. Nepravděpodobné je, že by prošel Eurotel, který již na podobnou službu pásmo má a v soutěži krásy tedy pravděpodobně vypadá, řekl bych, že firma se přihlásila spíš proto, aby případnému (a očekávanému) vítěznému T-Mobile vrátila jeho pozornost ze spouštění CDMA450 a mohla hlasitě vykřikovat, že nabízela lepší podmínky než T-Mobile a že je podfuck, že nevyhrála a že žádá revizi tendru. Toliko můj předpoklad - a po pravdě, přijde mi to fér odplata. </p>

<p>Nejvyrovnanější šance bych viděl mezi COL (Telecom Austria group) a T-Mobile. I České radiokomunikace už podobnou službu Bluetone na systému Angel mají v pásmu 3,5 GHz, navíc to není tak silná společnost, jako dvě zmíněné. </p>

<p>Jak už jsem řekl, celý tendr velmi páchne přizpůsobením na předem vybranou společnost. V MF DNES sice šéf ČTÚ D. Stádník hrdě prohlašoval, že kdo se chtěl tendru účastnit, dával si na termíny pozor a dvoudenní limit na zaplacení účastníckého poplatku mu nevadil. Že tím ČTÚ diskriminuje zájemce, kteří dopředu nešpiclují a neuplácejí si zvědy u regulátora a způsobně čekají, co ČTÚ oficiálně publikuje, samozřejmě řediteli ČTÚ nevadí - akorát to z nás dělá další banánovou republiku v řadě. </p>

<p>Tím nechci říci, že volba T-Mobile bude volbou špatnou. Naopak - firma má zkušenosti s Flarionem, má peníze, má řadu klientů a vybudované procesy, navíc má našlápnuto proti Eurotelu. Její schopnost takovou síť vybudovat nezpochybňuji. Jen mi vadí, jak regulátor, který je nezávislý (alespoň ze zákona), to na tuto stranu prakticky nepokrytě hraje. </p>

<p>A ještě více mi vadí, že regulátor se probral a rozhoupal až tehdy, když ho začaly kopat komerční firmy poté, co na trh vstoupil Eurotel a jeho CDMA450 (a ten si svůj vstup opravdu musel vynutit, ne že by mu ČTÚ pomohl zavést novou a dobrou službu). Stane se také někdy, že ČTÚ o své vůli udělá něco smysluplného, trhu prospěšného? Poplatek 5000 Kč  za vydání osvědčení o registraci telekomunikační činnosti vykonávané podle generální licence to rozhodně nebude <i>(<a href="http://www.ctu.cz/art.php?iSearch=&amp;iArt=482">info zde na ČTÚ</a>)</i>.
</p>