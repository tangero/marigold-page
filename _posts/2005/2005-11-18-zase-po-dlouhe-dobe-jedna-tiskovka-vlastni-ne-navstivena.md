---
ID: 1870
author: Patrick Zandl
layout: post
oldlink: 'https://www.marigold.cz/item/zase-po-dlouhe-dobe-jedna-tiskovka-vlastni-ne-navstivena

  '
post_date: 2005-11-18 19:05:39
post_excerpt: ''
published: true
summary_points:
- Wirenode pořádá tiskovou konferenci ve středu o internetových mikroplatbách a SMS.
- Autor bude na tiskové konferenci na straně organizátorů, nikoliv novinářů.
- Novináři s blogem mohou žádat o pozvánku na patrick.zandl zavináč pipeline.cz.
- UPC je mediálním partnerem akce, autor použil jejich seznam novinářů.
title: Zase po dlouhé době jedna tiskovka (vlastní, ne navštívená)
---

<p>Spolu s Wirenode pořádáme firemní tiskovou konferenci. Ve středu, tématem jsou internetové mikroplatby a SMS. Po dlouhé době tak jdu na tiskovou konferenci na tu druhou stranu místnosti. Několik novinářů to už ocenilo poznámkou <i>"tak se konečně dozvíme, čím se živíš"</i> - nepřeháněl bych ale s optimismem, to já umím zamlžit i sobě :)</p>

<p>Podrobnosti z tiskovky až po jejím skončení, žádné podpultové informace zatím nebudou, protože to by tam nikdo nepřišel, ale myslím, že pro lidi zajímající se o mobilní služby to zajímavé bude. Což mi připomíná, že pokud jste novináři (ehm, alespoň máte blog), tak klidně  napište na patrick.zandl zavináč pipeline.cz a dopošlu pozvánku (ano, je to inteligenční test, pokud vám přijde zpět chybová hláška, neprošli jste) - ne že by na pozvánce tak záleželo, ale je dobré vědět, kde se to koná... </p>

<p>Což mi připomíná, že mediálním partnerem akce je UPC, jen o tom neví. Jejich seznam novinářů, na nějž posílají pozvánky, jsem totiž použil - takže pokud jste pozvánku nedostali, reklamujte to u UPC, ať si vás přidají do listu a stále posílají pozvánky jako CC a ne BCC ... </p>

<p>No a pak si konečně vydechnu... za poslední tři týdny toho bylo vážně nahusto.
</p>