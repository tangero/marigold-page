---
ID: 1538
author: Patrick Zandl
layout: post
oldlink: 'https://www.marigold.cz/item/malem-vyhozen-ze-stanku-pri-testovani-hsdpa

  '
post_date: 2005-02-16 11:35:58
post_excerpt: ''
published: true
summary_points:
- Siemens vystavoval PowerPoint prezentaci o HSDPA, neměl vlastní základnovku.
- Qualcomm potvrdil latenci HSDPA 150-200 ms, EV-DO Rev A má mít nižší.
- NEC vidí HSDPA jako službu pro transport velkého obsahu, například videa.
- HSDPA je dobré pro stahování dat, ale nenahradí pevné připojení.
title: Málem vyhozen ze stánku při testování HSDPA
---

<p>Po včerejších špatných dojmech z HSDPA jsem se rozhodl ověřit, zda jsem nenarazil náhodou na špatný kousek techniky i obsluhy. A tak jsem prošel výstaviště. Siemens vystavuje PowerPoint presentaci, zřejmě tu nemají vlastní základnovku (alespoň jsem si jí nevšiml), takže u něj bylo trudno a kromě hezkých obrázků, které už umím kreslit z paměti, jsem se tu ničehož nedozvěděl. </p>

<p style="MARGIN: 0px">U Qualcommu presentaci HSDPA mají, jak by ne, zatím jediný dostupný HSDPA modem od Sierra Wireless AirCard 850 je postavený na Qualcomm čipsetu. Díky tomu podporuje i GPRS/EDGE. Jenže Qualcomm mne odkázal na ten veknovní stánek Nortelu, anžto Nortel je jejich HSDPA partner v Cannes. I svěřil jsem se technikovi Qualcommu, že můj dojem z latence té technologie není nějak majestátní, s čímž souhlasil a pravil, že latence 150-200 ms je něco, na co si budeme muset u HSDPA zvyknout. O EV-DO Rev A pravil, že jej zde nemají a nemůžu si jej tedy vyzkoušet, ale přísahal na latenci hluboko pod 100 ms. </p>

<p style="MARGIN: 0px"><br />Docela dobře jsem pochodil u NECu. Tam mi představili streaming videa na HSDPA, nechali mne vyzkoušet latenci, pozitivně jsem ověřil, že na přázdné síti těch 150 ms sedí. Příjemný japonec mi vysvětlil, že u nich ve firmě <strong>berou HSDPA jako „dellivery service“ – službu pro transport velkého obsahu</strong>, například pro streamování videa, kde je taková latence zcela únosná. Na interaktivní multiplayer hry to moc není, to pravil, že jest bez debaty a že k tomu to také nedělají. Přišlo mi to jako nejpřínosnější osvětlení situace, protože ta technologie mi opravdu dává smysl spíše na stažení většího proudu dat najednou nebo na nějaké pohodlné surfování, kde se ještě vyšší latence nestíhá projevit. Jako skutečná alternativa pevnolinkového připojení to podle mne není ani náhodou.</p>

<p style="MARGIN: 0px"><br />Závěrem zkušenost z dalšího stánku nejmenovaného výrobce, kde rovněž ukazovali HSDPA. Po zkušenosti z minula jsem v prvé řadě odlifroval ostrahu počítače, kde byla HSDPA karta Sierry a pustil jsem si příkazovou řádku a začal si tracovat a pingat. Jenže v tom se obsluha počítače vrátila a začala být velmi nerudná, co že si to dovoluju, že si mám stahovat trailery filmů a ne si tam pouštět ping. Asertivně jsem se zeptal, zda je, za co se stydět, obsluha se začala dohadovat, že je to testovací síť a že to nemůžu takhle si tam přijít a zkoušet si, co mne napadne. Zmizel jsem, ještě než mne nechal vyvést ze stánku. </p>

<p style="MARGIN: 0px"><strong><br />Závěr: HSDPA bude super technologie pro stahování velkého objemu dat</strong>, například pro přenosy videa. Náhrada pevného připojení to ale není. Jen aby cena přenesených dat byla tak zajímavá, aby se to někomu vyplatilo :( A na to Cannes už odpověď nedá...</p>