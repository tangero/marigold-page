---
ID: 1833
author: Patrick Zandl
layout: post
oldlink: 'https://www.marigold.cz/item/opera-je-sice-hezka-ale-blokovani-reklam-mi-nejak-nesedlo-ci-spise-chybi-uplne

  '
post_date: 2005-09-26 16:16:32
post_excerpt: ''
published: true
summary_points:
- Opera je rychlá a stabilní, ale postrádá kvalitní blokování reklam.
- AdBlock Plus ve Firefoxu blokuje reklamy efektivněji než Opera Ad Filter.
- Autor hledá plugin pro Operu s pohodlným a variabilním filtrováním reklam.
- Autor se vrátil k Firefoxu kvůli kvalitnímu filtrování reklam, i přes jeho chyby.
title: "Opera je sice hezká, ale blokování reklam mi nějak nesedlo či spíše chybí"
  úplně
---

<p>Když už je Opera zdarma, stáhnul jsem si ji. Je pěkná, rychlá, stabilnější než FireFox, alespoň na mém notesu. Jenže mi na ní chybí zásadní věc a to nějaké inteligentní blokování reklam. Na Firefoxu jsem ho vytunil už prakticky k dokonalosti. AdBlock Plus blokuje nejrůznější blikadla, flash bannery a pro své pohodlí jsme si nainstaloval i rozšíření, které nespouští flash prvky ve stránce, ale nechá mne vybrat si, který chci spustit. Kdo používáte více otevřených oken a nechce se vám čekat, až se spustí Flash, asi chápete. </p>

<p>V Opeře mi silně vadí to, že jsem žádné slušné blokovadlo reklamy nenašel. Opera Ad Filter je slabý odvar, která se divně používá, musíte ho prakticky dohackovat do Opery a dlouho se v ní šťourat, abyste ji nějak slušně zprovoznili, na AdBlock Plus nemá ani náhodou. <strong>Neznáte někdo nějaký slušný plugin, který by reklamy z Opery filtroval co nejpohodlněji a nejvariabilněji?</strong></p>

<p>Filtr reklam bohužel považuji za základní součást prohlížeče, protože některé weby se bez něj už nedají pořádně číst. Nebaví mne přetahovat se s reklamním software o plochu mého prohlížeče, čekat až se zaroluje reklama nebo ji posouvat myší. Chápu, že weby chtějí vydělávat, ale co je moc, to je moc. Přechodem na Operu jsem se s hrůzou vrátil do světa přeplácaných těžkotonážních webů a vůbec mi to nevyhovuje, takže jsem pokorně přešel zpět k FireFoxu, jehož chybky mi leznou na nervy, ale filtrovat reklamu, to tedy umí parádně...
</p>

<p>PS:AdMuncher pro mne není moc řešení. Je to externí program a těch mám už v SysTray přehršel, nechci další záplacku do paměti. I když ho mám zaplacený, raději bych ho nepoužíval, nota bene když bych už těžko hledal registrační kódy.</p>