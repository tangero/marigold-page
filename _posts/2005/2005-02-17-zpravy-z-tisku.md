---
ID: 1542
author: Noname
layout: post
oldlink: 'https://www.marigold.cz/item/zpravy-z-tisku

  '
post_date: 2005-02-17 10:42:17
post_excerpt: ''
published: true
summary_points:
- Patrickova nepřítomnost vedla k zveřejnění odkazů na zajímavosti.
- Iva Lukačovič bloguje o situaci na Ruzynském letišti.
- Český Telecom hlásí zisky, ale ztrácí zákazníky pevných linek.
- ČRa nabízí velkoobchodní DSL, Telecom má Wi-Fi za 1 Kč do června.
title: Zprávy z tisku
---

<p>Protože teď bude asi Patrick nějakou dobu mimo Internet a možnost
publikování (i když on vlastně může publikovat přes MMS), tak si zde
dovolím malou výplň s odkazy na zajímavosti, které se v posledních dvou
dnech objevily:</p>

<ul>
<li>jak to včera vypadalo na Ruzyňském letišti si můžete prohlédnout třeba na blogu <a href="http://blog.lide.cz/ilblog/2005/02/17/39" >Iva Lukačoviče</a>, snad to bude dnes lepší a Patrick se bude moci v pořádku vrátit.<br />
  </li>
<li>Český Telecom vydal tiskovou zprávu o <a href="http://www.isdn.cz/clanek.php?cid=6437">předběžných výsledcích za rok 2004</a>.
Samozřejmě se chlubí, že má rekordní zisky (poté, co loni 10 MLD
odepsal se to dalo čekat), co ale nijak zvlášť neprezentuje, že cca.
220 tisíc lidí (firem) se za uplynulý rok rozhodlo pevnou linku
odhlásit. Kolik lidí by asi neodešlo, kdyby byl nejlevnější paušál za
stovku a nebo dokonce zadarmo (a dražší poplatky z minut), kolik lidí
by na to přešlo z vyšších tarifů a jak by to tedy vypadalo ve finálních
číslech? A kolik lidí by asi zůstalo či dokonce přišlo, kdyby měli
nějaký FRIACO paušál na dial-up</li>
<li><a href="http://www.lupa.cz/clanek.php3?show=3966">ČRa nabízí velkoobchodní DSL na bázi LLU propojení</a>,
neradujte se, na doma to není, ale jako náhrada pevné linky pro firmu
to je OK. Telecom si účtuje za 2Mb/s klasickou pevnou linku uvnitř
města 20 tisíc a to dokonce i když jede na DSL, ČRa jsou to samé schopni nabízet za necelých 7. <br />
Telenor to ale má afaik levnější, už to nabízí rok a hlavně - pro AO
není Telenor konkurent, zatímco ČRa ano. Věřím, že může nastat masivní
odliv všech firem z větších měst co využívají Internet přes pronajaté
okruhy (pevné linky) a je jich stále mnoho tisíc za pár desítek milionů. Ovšem je zde jeden velký problém, který hraje do
karet Telecomu a neřeší jej AFAIK ani Telenor, ani ČRa a tím je
neochota AO nabídnout zákazníkovi lepší službu za méně peněz, protože
tím sami přichází o peníze. Řešení jsou ale celkem snadná, když se mi
někdo z Telenoru či ČRa <a href="http://www.telcon.cz/">ozve</a>, rád jim poskytnu konzultaci (a nebo i nějaký AO, který chce začít vydělávat).
  </li>
<li><a href="http://www.mobilmania.cz/Bleskovky/AR.asp?ARI=109356">Telecom/Eurotel Wi-Fi nabízí nyní 10 hodin surfování za 1 Kč</a>!
Platí to ale jen do 30.6., pak to bude opět za dvě stovky. Je zajímavé,
že stejný Telecom tvrdí, že velkoobchodně na rozhraní stojí přenos 1 GB
dat 30 Kč a přitom to maloobchodně dává v jedné své službě za několik
halířů. Také je zajímavé, kolik asi stojí účetní zprocesování 1 Kč,
rozhodně to budou možná desetikoruny. Jestli by tedy nebylo levnější to
nabídnout zcela zdarma. Nicméně každou slevu chválím.</li>
<li>Mimochodem když jsme u těch zpráv z tisku - protože mi chybí Patrickův <a href="http://www.prehled.net/">Prehled.net</a>, tak jsem si udělal vlastní přehled RSS - <a href="http://www.superbox.cz">SuperBox </a>(vás by asi spíš zaujala sekce <a href="http://www.superbox.cz/technika/">technika</a>).
Nemá to žádnou "inteligenci", ale zato to funguje a když jsem mimo
vlastní počítač a chci rychle zjistit co je kde nového, tak je toto
nejrychlejší řešení (neberte to prosím jako reklamu, není to nic
komerčního).<br />
  </li>
</ul>