---
ID: 1550
author: Patrick Zandl
layout: post
oldlink: 'https://www.marigold.cz/item/bezdratovepripojeni-cz-wifi-site-k-vyberu-po-cele-cr

  '
post_date: 2005-02-23 14:38:17
post_excerpt: ''
published: true
summary_points:
- BezdratovePripojeni.cz cílí na nejaktuálnější katalog bezdrátového připojení v ČR.
- Služba chce individuálně komunikovat se zákazníky a finančně podporovat rozvoj sítí.
- Web nabízí katalog, návody, informace o Wi-Fi a únorové slevy/výhry.
- Celorepublikový web může být nebezpečný pro malé, nedůvěryhodné ISP.
title: "Bezdratovepripojeni.cz – WiFi sítě k výběru po celé ČR"
---

<p>Došla mi tisková zpráva na službu, která se mi docela líbí a ze které nebude mít asi pár telco firem radost. Co se mi na tom líbí a zdá zajímavé? Že to vypadá, jako by šlo prakticky o jednu celorepublikovou síť. Jestli to opravdu bude fungovat tak, že si to přes tento web objednáte a oni to s lokálním poskytovatelem vyřídí, bude to vážně docela zajímavé a nebezpečné pro běžné ISP, protože hodně lidí ti malí provozovatelé matou a nedůvěřují jím. Jenže takový web s celorepublikovým pokrytím, to je něco trochu jiného :)</p>

<p>Následuje tisková zpráva:</p>

<p>S cílem stát se nejaktuálnějším katalogem poskytovatelů
bezdrátového připojení v ČR startuje nová služba společnosti
InWiFi, s.r.o. - webové stránky <a href="http://www.BezdratovePripojeni.cz">www.BezdratovePripojeni.cz</a>.</p>

<p>"Nebyli jsme spokojeni s kvalitou současných katalogů", říká
Michal Klečka, jednatel společnosti, "a tak přicházíme
s obdobnou službou, založenou nikoliv na rozsáhlosti
databáze, nýbrž na aktuálnosti dat, individuální komunikací
s potenciálním zákazníkem a finanční podpoře od společnosti,
která se v tomto oboru již úspěšně prosadila. Rádi bychom tímto
podpořili naši dlouhodobou snahu o rozvoj bezdrátových sítí
v ČR."</p>

<p>BezdratovePripojeni.cz, to není jen aktuální katalog
poskytovatelů rychlého a levného bezdrátového připojení v ČR,
podrobných návodů a informací o Wi-Fi, ale do konce února
také možnost výhry věcných cen pro zákazníky a slev na nákup
produktů pro poskytovatele Wi-Fi.
</p>