---
ID: 1513
author: Patrick Zandl
layout: post
oldlink: 'https://www.marigold.cz/item/clanek-o-inzertnim-trzisti-potenza

  '
post_date: 2005-02-04 09:04:52
post_excerpt: ''
published: true
summary_points:
- Lupa publikovala článek o inzertním tržišti Potenza a bbKontext (dříve Edwards).
- Potenza je zajímavá pro menší weby, textová reklama se rozšiřuje.
- Autor chce detailnější statistiky vyhledávání Seznamu, než publikoval Lukačovič.
- Autor analyzoval data operátora a chce naučit uživatele lépe využívat smartphony.
title: "Článek o inzertním tržišti Potenza"
---

<p>Na Lupu jsem přislíbil (a také dodal) <a href="http://www.lupa.cz/clanek.php3?show=3933" >článek o inzertním tržišti Potenza</a>, dneska vyšel. Aby to nebylo jen o něm, doplnil jsme tam i billboardí bbKontext, kdysi Edwards. <br />
<br />
Možná jste si všimli, že zde reklamní kampaně Potenzy proběhly, využil
jsem marigoldí čtenáře tradičně jako pokusné králíky, abych nějaké
zkušenosti se systémem načerpal. <br />
<br />
Potenzu považuju za zajímavou možnost pro menší servery, pro ty větší
to asi zatím nebude. Je ale prima, že textová reklama se stále více
rozmáhá. I když, už jsem taky na nějakém slovenském weblogu zachytil
stížnosti, že na Marigoldovi je textová reklama, že je na každé stránce
a jak je to odporné... Jenže jak jinak bych se mohl rochnit ve
statistikách v číslíčkách, kdyby mi je negeneroval vlastní server.<br />
<br />
Jedním z mých životních snů je probourat se Seznamu na web a moci si
rochnit ve statistikách toho, kdo tam co vyhledává. Ivo Lukačovič něco <a href="http://www.seznam.cz/topwords2004.html">publikoval na blogu</a>,
ale to je slabý čajíček - chybí poměry, regiony, časy. Jsem fanatický
milovník Data Miningu a když mne nedávno jeden velký zahraniční
operátor konečně pustil do mnou navržené úpravy výstupu z databází,
chrochtal jsem si blahem. Například proto, že jsem si konečně
statisticky potvrdil, že majitelé smartfounů se dělí do dvou skupin -
na geeky, kteří je užívají do mrtě a na business usery, kteří je
nevyužívají prakticky vůbec. Ptáte se, proč mne do té databáze pustili?
Inu proto, že mám hříšnou myšlenku aplikovat systém, jak ty uživatele,
kteří služeb svých telefonů nevyužívají, donutit (spíše naučit), aby je
využívali. A to operátor samozřejmě rád :)</p>