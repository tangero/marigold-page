---
ID: 1752
author: Patrick Zandl
layout: post
oldlink: 'https://www.marigold.cz/item/mirny-odklon-od-tematu-aneb-snad-konec-frakcni-uchylky

  '
post_date: 2005-08-03 07:04:00
post_excerpt: ''
published: true
summary_points:
- Komentáře k CzechTeku byly uzavřeny kvůli návratu k telekomunikačním tématům.
- Web Marigold spadl v pondělí kvůli náhlému nárůstu návštěvnosti.
- Komentáře pod články o CzechTeku neměly žádnou přidanou hodnotu.
- Autor žádá zasílání zajímavých odkazů e-mailem na marigold.cz.
title: 'Mírný odklon od tématu (aneb snad konec frakční úchylky)

  '
---

<p>Uzavřel jsem možnost příspívat komentáři ke článkům o CzechTeku. Jednak bych rád, aby se Marigold vrátil z výslunní politicko-techařského života, jemuž evidentně nerozumím a už ho asi nestihnu pochopit, do své telekomunikační nicotnosti. Za druhé bych rád, aby se zde objevovali lidé, které zajímají telekomunikace. Lámání čtenářských rekordů mne už dlouho neláká, jen mi přišlo, že policejní brutalita a realizace volební kampaně prostřednictvím pendreku není věc, ke které by bylo vhodné mlčet. </p>

<p>Tímto se také omlouvám za pondělní výpadek, nezvládli jsme tu náhlý přísun návštěvníků a Marigold spadl (abych byl přesný, spadl prostřednictvím svého demokraticky zvoleného zástupce MySQL). </p>

<p>Do třetice: komentáře pod články už přestávaly mít jakoukoliv přidanou informační hodnotu oproti těm, co tam už jsou a jak komentující, tak komentáře se motaly stále kolem toho samého a soudím tedy, že těm, kterým jsem to neobjasnil do teď, už to neobjasním navěky a rozsvítí se jim až po úderu pendrekem :) Pokud vám přijde, že bych něco měl vědět a máte například zajímavý odkaz, pošlete mi jej email na cokoliv do domény marigold.cz.
</p>