---
ID: 1741
author: Patrick Zandl
layout: post
oldlink: 'https://www.marigold.cz/item/voipove-rusny-tyden

  '
post_date: 2005-07-28 10:16:03
post_excerpt: ''
published: true
summary_points:
- Softphone má problémy kvůli neshodám s administrátorem Petrem Styxem.
- Fayn nabízí slevy pro zákazníky Softphone, Viphone a Wirphone.
- Voipex, nová VoIP služba od Ipexu, byla spuštěna do ostrého provozu.
- Jajah vydal novou verzi klienta s vylepšenou kompatibilitou se Skype.
title: Voipově rušný týden
---

<p>Jak to tak vypadá, poslední doba je docela rušná na události na VoIP scéně a to nikoliv jen české. </p>

<h3>Softphone</h3>
<p>Tak ponejprv <a href="http://www.softphone.cz">Softphone</a>. Zdá se, že můžeme už poměrně přesně rekonstruovat, co se událo v síti tohoto českého VoIP provozovatele. Hlavní vývojář a administrátor Petr Styx se definitivně nedohodl s majiteli Softphone na tom, že by měl dostat podíl ve společnosti, pro kterou je klíčovým zaměstnancem a jeho software (který vyvíjel již dříve, nikoliv tedy pro ni) vlastně jediným aktivem společnosti. Následně tedy obsluhu Softphone převedl ze svého řešení na open-source řešení Asterisk, s jehož administrací si nový administrátor Softphone neuměl poradit. Řadu dní tak nešlo v síti Softphone telefonovat a když už to šlo, platili zákazníci i za zvonění. Bohužel i ti, kteří do sítě Softphone volali. Rozchod s administrátorem Softphone zvládl na pětku a nad jeho dalším fungováním se vznáší velký otazník, protože podobná situace se může evidentně kdykoliv opakovat. Počíst si můžete <a href="/item/vypadek-softphone-rozchod-s-administratorem">v komentářích u článku na Marigoldovi</a>.</p>

<h3>Fayn</h3>
<p><a href="http://www.fayn.cz">Fayn</a> neopomenul vrátit Softphone půjčku za oplátku. Když měl před více jak rokem své problémy Fayn, Softphone přetahoval jeho zákazníky na konkurenční upgrade. Nyní nabídl konkurenční upgrade Fayn v okamžiku, kdy Softphone nefungoval. Aktivační poplatek pro zákazníky Softphone, Viphone nebo Wirphone (tedy českých VoIP služeb) je nyní jen 99 Kč místo původních 299 Kč - <a href="http://www.fayn.cz/default.asp?p=press_show&amp;id=75">podrobněji zde</a>. Kromě toho Fayn začal <a href="http://www.fayn.cz/fayn.asp?pack=1&amp;p=page&amp;id=33&amp;u=1">propagovat deset tezí</a>, proč je zajímavější Fayn než Skype. </p>

<h3>Voipex</h3>
<p>Událostí včerejška bylo spuštění další voip služby do ostrého provozu – jde o <a href="http://www.voipex.cz">Voipex</a> společnosti Ipex. Měl jsem již dříve možnost testovat a na UPC jsem s Voipexem byl velmi spokojen. Uvidíme, co další firmy na listině betatesterů VoIP – především Vanconet, Tiscali, UPC a Xphone. Jestli mi něco u Voipexu chybí, tak je to peering s Ha-vlem. Jednak jistě proto, že Ha-vel používáme ve firmě a šiklo by se mi do ní volat zdomu zdarma, druhak také proto, že Ha-vel se potichu stává českým VoIP gigantem, když svým zákazníkům s analogovými ústřednami briskně připojuje tyto ústředny přes voip, aniž by si toho řada klientů všimla. </p>

<h3>Jajah</h3>
<p>A něco ze zahraničí: <a href="http://blog.jajah.com/index.php?/archives/23-New-JAJAH-version-out-now!.html">Jajah vydal</a> novou verzi klienta, kde jsou snad ostraněny problémy s voláním do sítě Skype a nově také je možné volat ze sítě Skype na Jajah klienty. To by bylo super. Osobně jsem to nezkoušel. Na <a href="http://blog.jajah.com/index.php?/archives/29-JAJAH-in-the-blogosphere-....html">Jajah blogu je odkaz</a> na marigoldí článek v češtině, velká to čest – ale asi mu moc nerozumněli :) Čímž také chci upozornit na <a href="http://blog.jajah.com">Jajah blog</a>, je docela prima na čtení, nově zde probírají integraci Jajah a Asterisku.</p>

<h3>PGP pro VoIP</h3>
<p>Na <a href="http://www.wired.com/news/technology/0,1282,68306,00.html">Wired vyšel článek</a>, který se ihned rozletěl internetem. Phil Zimmermann  (tvůrce PGP) hodlá v nejbližším týdnu vyjít na světlo světa s podobným programem pro VoIP. To by znamenalo, že můžete své telefonní rozhovory přes VoIP kódovat tak, že i CIA se hezky (a hlavně dlouho) zapotí, než si je bude moci poslechnout.  Takže se těšíme a vývojáři Echolonu se rovněž těší.
</p>

<h3>Skype</h3>
<p>Skype provedl některé redukce cen telefonování, v Čr se to týká telefonování na mobily. Oslavil tak první výročí SkypeOut služby.
</p>