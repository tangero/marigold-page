---
ID: 1647
author: Noname
layout: post
oldlink: 'https://www.marigold.cz/item/wifi-v-chorvatsku-na-jachte

  '
post_date: 2005-05-16 13:55:31
post_excerpt: ''
published: true
summary_points:
- Autor jachtil v Chorvatsku s IT specialisty na lodi Teuta Bavaria 49.
- Během plavby se zlomil spinakrový peň a posádka "krmila ryby".
- Na lodi byl dostupný internet přes GPRS a Wi-Fi od T-mobile.
- Posádka testovala bezpečnost Wi-Fi hotspotů a objevila díry v systému.
title: WiFi v&nbsp;Chorvatsku na jachtě
---

<div class=rightbox><img src="/wp-content/uploads/cache/20050516-jachtas.jpg" alt="Foto z plavby, já jsem ten v černé mikině" width="300" height="225" /></div>
<p><strong>Noname píše</strong>: zpráva pro ty, kterým týden chyběly mé žvásty na každém druhém českém serveru - byl jsem se známými a kamarády jachtit v Chorvatsku a už jsem se vrátil. Nebýt druhého dne, kdy jsme zlomili spinakrový peň (něco jako ráhno) a následujících několik hodin jsme "krmili ryby" (já vyhrál soutěž o nějvětšího "krmiče"), bych celou akci hodnotil 100% kladně, takhle dávám jen 99%.</p>

<p>Vzhledem k tomu, že na jachtě (Bavaria 49, jméno Teuta) bylo 11 lidí "od fochu" - programátoři webových aplikací,&nbsp;IT/ISP/Telco konzultanti a manažeři... tak jako prý každý rok byl zřejmě pokořen rekord ve výpočetním výkonu samostatného námořního plavidla. Na práci ale naštěstí nebyla chuť, počasí ani další podmínky, Internet přes GPRS ale fungoval.</p>

<p>V marínách pak byl často dostupný i Wi-Fi Internet, a to většinou od <a href="http://www.t-mobile.hr/english/10/10-20-40-30-10.asp" >T-mobile</a>. Rychlost byla velmi slušná (až 2 Mbit/sec), cena příšerná (hodina 60 kun, 24 hodin 130 kun, kuna=cca. 4,1 Kč), takže přítomní geekové se ihned pustili do "testu bezpečnosti" a koupili jen jednu hodinu. Podařilo se získat přístup bez placení, ovšem s velkou ztrátovostí paketů, řešení bylo známo, ale muselo by se s tím trávit trochu více času, takže se nakonec koupil jednodenní přístup. Krom této málo významné díry mají tyto hot-spoty ještě jeden - větší - problém: s jedním accountem se může v daný čas připojit neomezeně mnoho lidí (přitom kdyby chtěli, mohli mít&nbsp;systém bez těchto chyb za podstatně méně peněz).</p>

<p>Zajímavostí bylo více - zaujal mě třeba&nbsp;startující&nbsp;projekt jednoho člena posádky - <a href="http://www.bigsister.net/">free nevěstinec</a> (opravdu! chystám se o tom napsat článek), nebo historka o <a href="http://www.nucleostop.onlinehome.de/">geniální rozdvojce</a>, která umí&nbsp;vyfiltrovat v zásuvce energii z atomové elektrárny ;-) kterou prý rakušáci za 949€ kupují jako diví. Při cestě nazpět pak ve slovinském Mc'Donaldu platil jeden místní hoch za hamburger tak, že rozevřený mobil-véčko přiložil na čtečku karet (bylo to tak rychlé, že nemám bohužel žádnou fotografii) - zjevně m-payment v praxi a já si opět přišel jak sto let za opicemi. </p>