---
ID: 1809
author: Patrick Zandl
layout: post
oldlink: 'https://www.marigold.cz/item/zdrazila-nafta-jak-na-prestavbu-tdi-na-pohon-rostlinnym-olejem

  '
post_date: 2005-09-03 21:29:02
post_excerpt: ''
published: true
summary_points:
- Vysoké ceny nafty vedou k úvahám o alternativách, například rostlinném oleji.
- TDi motory lze upravit pro spalování rostlinného oleje předehřívačem kvůli viskozitě.
- Úprava spočívá v automatickém přepínání mezi naftou (start) a olejem (provoz).
- Autor hledá servis v ČR se zkušenostmi s přestavbami TDi na rostlinný olej.
title: Zdražila nafta -  jak na přestavbu TDi na pohon rostlinným olejem
---

<p>Ceny pohonných hmot mne v poslední době pěkně kvasí. Nafta se vyšplhala přes třicet korun a to je ten správný moment zapřemýšlet nad alternativama, protože nafta v dlouhodobém výhledu moc dolů nepůjde. </p>

<p>PavelS mne upozornil, že lze naftu nahradit normálním rostlinným olejem. Rudolf Diesel svůj vynález předváděl na výstavě roku  1905  poháněn burákovým olejem. Chvíli jsme googlovali a ukázalo se, že dnešní moderní TDi  opravdu nemají problém se spalováním rostlinných olejů, problém je v jejich transportu do motoru. Rostlinné oleje mají o řád vyšší viskositu, takže hůř tečou, více namáhají čerpadlo a s tím související části vozu. Vtip je tedy v tom, že se auta upravují o předehřívač oleje. Rostlinný olej se nahřeje na cca 70-80C, kdy získá stejnou viskozitu jako nafta a bez problémů teče, kam je potřeba. Pak je možno jezdit na normální rostlinný olej (třeba řepkový, je momentálně nejlevnější) v krámské ceně cca 15 Kč/litr. Zajímavé je, že podle zkušeností řady lidí je spotřeba mírně menší (5-8%), než při jízdě s naftou, motor se tím nijak nepoškozuje, jen je třeba brát čistý olej, ne ten vyškvařený z friťáku, jak dávala Nova ve zprávách.</p>

<div class="rightbox"><img src="/wp-content/uploads/20050903-tdiprestavba.jpg" alt="Takhle vypadá koncernové TDi s úpravou " width="225" height="169" /></div>Úprava se samozřejmě neprovádí tak, že byste hodili ponorný vařič do nádrže, je na to nějaký vyfikaný systém, protože viskozita za nízké teploty dělá menší technické problémy při startování za nízkých teplot, takže většinou se to řeší tak, že se používá pro start a zhasínání motoru nafta a až po dosažení určitých parametrů systém přepíná na hlavní nádrž s olejem. </p>

<p>Našli jsme řadu těchto systémů v cenách cca 600 euro pro TDi motory, vyzkoušené jsou montáže i do koncernových motorů užívaných ve škodovkách a řady dalších motorů. Jenže montážní servisy jsme našli nejblíže v Německu nebo Rakousku. <strong>Nevíte někdo o někom, kdo má zkušenosti se zkompatibilněním TDi motorů na olej? Nejlépe systémy ATG (které jsem tu nastudoval), ale dáme si doporučit i vysvětlit jiné.</strong> Základním požadavkem samozřejmě je komfort provozu, tedy to, co umí ATG – automatické přepínání a provoz na stoprocentní olej. Máte někdo s takovou přestavbou zkušenosti? Nechceme míchat naftu s olejem, jak je obvyklé, protože to prostě není komfort, jaký by člověk potřeboval pro běžný provoz, chceme plnit nádrž čistě olejem. </p>

<p>Poloviční cena (a při množstevních odběrech i lepší) olejů, jejich získání z obnovitelných zdrojů a vyvázání se ze závislosti na státem surově daněné naftě je příliš lákavá vyhlídka.</p>

<p>Pro zájemce o to, co to je, pár odkazů:</p>

<ul>
<li><a href="http://www.diesel-therm.de/">ATG stránky</a> - německý výrobce pro uzpůsobení motorů na rostlinné oleje.</li>
<li><a href="http://www.greasecar.com">Greasecar</a> - americký výrobce téhož</li>
<li><a href="http://web.quick.cz/goldwafer/domek/Pohon_Repkovy_Olej/drive_your_diesel.htm">Jediné české stránky o úpravě na rostlinné oleje</a> které jsem našel.</li>
<li><a href="http://tdi.dieselpower.cz/forum/viewtopic.php?id=7&amp;t_id=3">Dieselpower fórum</a> - česká diskuse na téma rostlinné oleje místo nafty</li>
<li><a href="http://www.rapidoil.cz/">Zatím jediná česká firma, která to dělá</a> našel jsem ji až po napsání článku</li>
<li><a href="http://business.center.cz/business/pravo/zakony/spotrebnidan/cast2.asp">Zákon o spotřební dani</a> - prostudovat odstavec 2, písmeno F - nutno si dodanit sám</li>
<li><a href="http://www.dfens-cz.com/view.php?cisloclanku=2005090501">Voley na D-fens</a> článek na téma řepkový olej v diesel motorech na D-Fensovi.</li>
</ul>