---
ID: 1595
title: 'Skype novinky: Hotrecorder, Mute a&nbsp;import kontaktů ze sítě'
author: Patrick Zandl
post_excerpt: ""
layout: post
oldlink: >
  https://www.marigold.cz/item/skype-novinky-hotrecorder-mute-a-import-kontaktu-ze-site
published: true
post_date: 2005-03-27 21:13:05
---
<p>Mám několik novinek / stařinek ke Skype, která vám mohou přijít k chuti. </p>

<div class="rightbox"><img src="/wp-content/uploads/20050327-Hotrecorder-thumb.png" alt="Hotrecorder" width="200" height="394" /></div>Tak především jsem konečně našel docela komfortní nahrávač Skype telefonátů. Jmenuje se <b>Hotrecorder</b> a stojí buďto 15 dolarů, nebo je zdarma a s reklamou. Důležité je, že nahrávat umí i další VoIP přenosy, nejen Skype, ale i AIM, Net2Phone, Yahoo! Messenger, FireFly a další. Zajímavá je také funkce Emotisound - při rozhovoru do něj můžete pustit zvukové efekty jako pláč, smích atd. Kravinka, která potěší. Kromě toho je v Hotrecorderu také záznamník, jenže pro něj musíte mít zapnutý počítač, není to jako u Skype záznamníku, kde můžete nechat vzkaz i člověku v offline režimu (jenže za ty peníze je mi to docela dost). </p>

<p>Použití Skype totiž mezi tím dostalo další rozměr. Kromě toho, že v zahraniční začíná nahrazovat 800 linky (ty zdarma) pro obchodní podporu a další podobné věci, se začíná Skype používat i pro podcast - k pořizování podcastů. I proto je Hotrecorder vybaven těmi zvukovými efeky. Web <a href="http://www.hotrecorder.com/">Hotrecorder.com</a>. Verze jen pro XP a Win 2003, pro Win 200O má být prý brzy. </p>

<p>Zajímavou drobností z dílny Michala Bláhy je <b>Mute for Skype</b>, která stiší při příchozím hovoru na Skype přehrávače hudby na PC. Detaily a download zde na <a href="http://blog.vyvojar.cz/michal/archive/2005/02/21/3661.aspx">Michalově blogu</a>. A je to zadara.</p>

<div class="leftbox"><img src="/wp-content/uploads/20040720-skype-headset.jpg" alt="Skype " width="96" height="96" /></div>Poslední novinkou, alespoň pro mne, je <b>možnost ve verzi Skype 1.2 improtovat kontakty ze sítě</b> i z jiných programů.  Osobně mne nedávno překvapilo, že Skype neukládá kontakty na serveru, tolik místa by jim to snad nezabralo. Ve verzi 1.2 tedy už je vestavěná slušnější podpora Importu a Exportu dat a kontakty se ukládají na server. Dokonce Skype prohledá adresáře Outlooku a podívá se, jestli ty lidi z vašeho adresáře nepoužívají náhodou Skype. Hledá to dost dlouho, než jsem napsal tenhle příspěvek, bylo to teprve v polovině, tak jsem zvědavý na úspěšnost. Kontakty se údajně také importují z Opery a MSN Messengeru - ty nemaje, nemohu potvrdit.
</p>
