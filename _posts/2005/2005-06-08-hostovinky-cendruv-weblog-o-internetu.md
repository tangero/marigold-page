---
ID: 1674
author: Patrick Zandl
layout: post
oldlink: 'https://www.marigold.cz/item/hostovinky-cendruv-weblog-o-internetu

  '
post_date: 2005-06-08 07:57:24
post_excerpt: ''
published: true
summary_points:
- Hostovinky.cz je blog Zdeňka Cendry o webhostingu a zajímavostech kolem něj.
- Zdeněk Cendra začal podnikat mladý, což autor textu vnímá jako výhodu.
- SuperHosting Zdeňka Cendry má moderní servery v datacentru, nikoliv vyřazené stroje.
- Vreco využívá hosting SuperHosting, což svědčí o jeho kvalitě.
title: "Hostovinky – Cendrův weblog o internetu"
---

<p>Objevil jsem (via <a href="http://blog.air4web.com/cendra-jede.html" >Krutá realita</a>) veblog Zdeňka Cendry nazvaný <a href="http://www.hostovinky.cz">Hostovinky.cz</a>.
Je věnovaný webhostingu a zajímavostem kolem něho, tedy něčemu, čemu se
Cendra a jeho firma SuperHosting věnuje. Je to zajímavé počtení,
doporučuji se tam mrknout.<br />
<br />
Teď mi někdo v komentářích připomene, že Z. Cendra je <span style="font-style: italic;">Enfant Terrible</span>
českého internetu. Abych pravdu řekl, nevím už příliš, proč. To, že
začal podnikat jako mladý, bych kladl spíše na výhodu než nevýhodu, sám
jsem své první nakladatelství založil na živnostenském listu sestry
kamaráda, neb mi nebylo osmnáct. A to, že si semotamo přibájí pár
zaměstnanců navíc, je praktika natolik běžná, že snad nemá smysl se nad
ní pozastavovat. V časech, kdy seriosní velké firmy prodávají <span style="font-style: italic;">neomezený internet</span>, je to prkotina.  <br />
<br />
Onehdá jsem byl v datacentru, kde Cendrův SuperHosting hostuje a podíval jsem se, jak jeho hosting vypadá. Dle <span style="font-style: italic;">"dobrozdání"</span>
pod některými články jsem měl dojem, že tam bude mít jeden olezlý
vyřazený server vytvořený z mašiny sekretářky - ejhle, měl tam ne právě
málo zánovních serverů úhledně srovnaných v racku. Nakonec, z lidí co
znám u něj hostuje i Vreco svých pár serveříků a Vreco není trubka, aby
se nakvartýroval někam, kde to smrdí průserem. </p>