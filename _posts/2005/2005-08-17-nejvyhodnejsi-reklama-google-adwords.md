---
ID: 1775
author: Noname
layout: post
oldlink: 'https://www.marigold.cz/item/nejvyhodnejsi-reklama-google-adwords

  '
post_date: 2005-08-17 12:27:30
post_excerpt: ''
published: true
summary_points:
- Google dominuje vyhledávání mezi IT profesionály, dosahuje i 70% návštěvnosti.
- AdWords dokáže zvýšit návštěvnost webů, i netechnologických, desetinásobně.
- Google snížil minimální cenu za proklik v AdWords na 1 cent u úspěšných reklam.
- Cena za proklik v AdWords je výrazně nižší než u bannerové reklamy.
title: Nejvýhodnější reklama? Google Adwords
---

<p><strong>Noname píše:</strong> Nevím jak vy, ale osobně neznám jediného IT / Telco člověka, který by používal jiný vyhledavač než Google. Na webech zaměřených na počítačové odborníky tak mají 70 i více procent návštěv z vyhledavačů právě z Google. Jak asi víte, Google provozuje vlastní reklamní službu cílenou na klíčová slova - <a href="http://adwords.google.com">Google AdWords</a>.</p>
<p>Sám občas dělám pro známé reklamní kampaně na tomto systému a vím, že nasazení AdWords zejména na technologických serverech dokáže zvýšit návštěvnost na desetinásobky, během pár dní a za minimum peněz. Přitom se jedná o lidi, kteří opravdu hledají něco souvisejícího s vaší činností. I na netechnologických serverech to má ale velký význam - např. nyní dělám měsíc takovou propagaci pro jeden byt pronajímaný cizincům. Půl roku předtím měl návštěvnost přibližně 8 lidí za den, nyní dosahuje běžně přes 70 lidí a stále roste. Měsíčně jej to vyjde na cca. 3 tisíce Kč, jen za první měsíc se mu ale zvýšily tržby o 16 tisíc Kč.</p>

<p>Proč o tom ale píšu - včera udělal Google jednu změnu. U Adwords se dá nastavit pro každé slovo maximální cena za proklik. Minimální přitom byla 5 centů. Nově nyní pro reklamy s větší úspěšností je možné nastavit minimum až na 1 americký cent, tj. přibližně 23 halířů. Za tyto peníze v ČR u běžné bannerové reklamy stojí <strong>zobrazení</strong> jedné takové reklamy, která má ale úspěšnost někde okolo 2 až 5 promile, tj. cena za proklik je 200-500× vyšší! Jsem tedy zvědav, jestli české bannerové systémy zlevní, nebo jestli je stále dostatek firem, které utrácí za reklamu bez rozmyslu.</p>