---
ID: 1503
author: Patrick Zandl
layout: post
oldlink: 'https://www.marigold.cz/item/tazeni-proti-anonymnim-sim-kartam-je-blbost

  '
post_date: 2005-01-31 13:07:37
post_excerpt: ''
published: true
summary_points:
- Poslanec Turek (ČSSD) prosazuje povinnou registraci předplacených SIM karet.
- Důvodem registrace SIM karet má být údajný boj proti kriminalitě.
- Registrace SIM karet bude obcházena a reálné uživatele neidentifikuje.
- Švýcarský příklad registrace SIM karet je zavádějící a motivován tlakem USA.
title: "'Tažení proti anonymním SIM kartám je blbost"

  '
---

<p>Je to pozoruhodné, co všechno dokáže skopová
poslanecká hlava vymyslet, aby byla vidět. Novinkou je tažení proti
anonymitě uživatelů předplacených SIM karet. Díval jsem se v neděli na
Sedmičku, kde velmi hlasitě pro toto horoval poslanec <a href="http://www.radimturek.cz/" >Radim Turek (ČSSD) </a>a vlasy se mi ježily hrůzou na hlavě, co ten člověk dokázal navykládat. <br /><b><br />Důvodem pro spojení SIM karty s konkrétní totožností člověka má být boj proti kriminalitě. </b>Poslanec
Turek si asi představuje, že až bude chtít odposlouchávat všechny
dealery drog, tak požádá operátory a oni mu je nahrají. </p>

<p>Poslanec
Turek je velmi naivní a veškerá registrace anonymních SIM karet je
totální békovina, která přidělá operátorům i zákazníkům práci a žádný
užitek z toho nebude. Jestli si někdo myslí, že v databázi bude
vyhledatelný <i>Vito Corleone, Palermo, Sizilia, business type: mafioso</i>, je na velkém omylu. <i>Signore Vito</i>,
pokud bude v naší krásné zemi páchat svoje nepravosti (a nerozhodne se
za tímto účelem mnohem pohodlněji kandidovat do sněmovny), strčí
nejbližšímu houmlesákovi na Wilsoňáku do ruky palackého portrét nebo
přímo lihovinu <i>(ovšemže vlastní produkce, pančovaná, s nevyrovnaným clem a dph).</i>
A tento houmles se stane majitelem krásné nové SIM karty, kterou
následně jako výraz vděku předá svému příteli Vítemu. V databázi,
bohužel, bude figurovat pouze <i>Jan Novák, toho času nezaměstnaný, bytem Karlův most, číslo oblouku jedna</i>.
Kriminalista, který podle moudré analýzy hovorů zmíněného vypátrá, bude
jistě překvapen, že rachytický Jan Novák nejen že byl schopen zavraždit
čtveřici obětí, ale ještě rafinovaným způsobem stopit jejich peníze a
vyúčtovat to jako dodávku vepřového bůčku.</p>

<p>Tohoto mechanismu,
kdy pravého uživatele SIM karty zastoupí libovolná jiná osoba, si dost
možná záhy všimnou i méně bystří obyvatelé českých luhů, hájů a <i>malostranských uliček</i>
– a začnou kout novelu zákona. Ta určí, že skutečný držitel SIM karty
musí být také tím, kdo je registrovaným uživatelem a příslušníci
Policie, kteří nemají co na práci, toto budou namátkově kontrolovat.
Tím se sníží počet nesprávně registrovaných SIM karet v průběhu jednoho
roku o více jak deset procent a doba dojezdu policie k trestnému činu
se zvýší o třicet procent <i>(někde ti kontroloři chybě musí )</i>.
Těch deset procent úbytku budou občané, kterým vlastní soukromí už
nestojí za drobnější podvůdek, mafián, který má na krku tři vraždy nebo
<i>(a co je také mnohem horší ) </i>milionové daňové úniky si rád
zariskuje desetitisícovou pokutu nebo dva měsíce káznice navíc, protože
to pro něj bude tutová výhra. </p>

<p>Poslanec Turek <b>mával v televizi příkladem Švýcarska</b>,
které podle něj přeochotně obětovalo anonymitu SIM karet svých
obyvatel. Co nám poslanec Turek zapomněl říci, bylo pozadí celé
události – na Švýcarsko vyvíjí USA dlouhodobý tlak, aby zrušilo
anonymní konta a ochotně se dělilo o své bankovní tajemství. A
Švýcarsko, aby předvedlo, jak to myslí vážně s bojem proti terorismu,
se vzdalo toho, co jej méně pálilo. Jak k tomu přijdeme my, obyvatelé
země, kde největším tajemstvím místních bank je, o kolik zdvihnou
příští rok poplatky?</p>

<p>Jak to bylo v ostatních zemích? Nevím –
zapátrám, ale páně Turkovy tvrzení mi zavání podobným prosetím faktů,
jako v případě Švýcarska. </p>

<p>Neexistuje proveditelná úprava
zákona, která zajistí, aby mafiáni a nekalé živly nemohly používat
telefony bez toho, aby se dali pohodlně dohledat. Ostatně, máme tu
telefonní budky a registrovat uživatele jejich karet, to už by byl dost
tvrdý oříšek. A co teprve Skype a jeho šifrované hovory. </p>

<p>Pane Turku, věřte mi, není to dobrý nápad. Je zajímavý, ale není dobrý.</p>
<p>!++13++!</p>

<p>PS: berte toto jako můj veřejný příslib podpořit jakoukoliv službu, která umožní anonymizovat vlastnictví SIM karty. </p>

<p>PPS:
Jediné, co by bylo fakt na celé věci vtipné: konečně by bylo vidět,
kolik mrtvých duší předplacené SIM karty dělají. Asi by se tím poněkud
změnilo rozložení sil na trhu, bráno dle počtu klientů…</p>

<p><i>PPPS:
Jediný důvod, který mne napadl a pro který poslanec Turek je pro
takovýto zákon (kromě toho, že je stupido magnum) - dobře ví, že ho
příště nezvolí a jestliže ostatnímu rozumí, jako tomuto, je odsouzen do
role houmlesa. A takovému přijde příjem z registrace SIM na sebe velmi
vhod. Mno, je to paranoidní myšlenka?</i></p>