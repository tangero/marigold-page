---
ID: 1835
author: Patrick Zandl
layout: post
oldlink: 'https://www.marigold.cz/item/podzimni-voip-smrst-v-zemich-koruny-ceske

  '
post_date: 2005-09-29 16:28:57
post_excerpt: ''
published: true
summary_points:
- VoIP trh v Česku zažívá rozmach, související s Invexem a úspěchem Skype.
- MůjTelefon.cz nabízí VoIP s paušálem 50 Kč za příchozí číslo a hlasovou schránku.
- Ha-loo od ha-vel umožňuje zdarma otestovat kvalitu služby na 15 minut.
- EriVoIP od Českého bezdrátu bude dostupná od 1. října s vlastní nabídkou.
- UPC připravuje internetovou telefonii, možná i bez internetové přípojky.
title: Podzimní VoIP smršť v Zemích koruny České
---

<p>Ještě jsme se nestihli řádně pomodlit za svatého Václava (současníky přezdívaného <i>Ptáčníkův poskok</i>) a už tu máme další záplavu novinek v české internetové telefonii. Předpokládám, že smršť souvisí s chystáním na Invex a s tím, že dneska VoIP představuje každý, povzbuzen úspěchem Skype, coby investici do budoucna. </p>

<p>Ponejprv <strong><a href="http://www.mujtelefon.cz/">MůjTelefon.cz</a> </strong>- hezky navržená služba VoIP, bohužel s paušálem 50 Kč měsíčně za příchozí číslo (nemusíte si ho objednávat), což je už dneska přeci jen trochu out. Jinak má velmi příjemné ceny a hlasovou schránku. Volání ve vlastní síti zdarma (zatím žádný peering s jinými VoIP)a nabídku adaptérů a telefonů. Provozuje společnost Canistec. </p>

<p>Podruhé ha-vel se svojí službou <a href="http://www.ha-loo.cz">ha-loo</a>. Pokud si nejste jisti tím, jaká je kvalita služby na vaší lince, máte možnost si <strong>zdarma aktivovat testovací příchozí číslo na patnáct minut</strong> a nechat si volat nebo volat na Zelené linky zdarma. Vyzkoušet a <a href="https://ha-loo.ha-vel.cz/test.php">testovat můžete zde</a> - ovšem pozor, klikem na zelené sluchátko už si tu linku rezervujete, omylem jsem takhle zablokoval linku na čtvrt hodinu... Připomínám, že pokud byste si službu ha-loo potom chtěli objednat, uveďte jako kód dealera <i>Marigold</i> a dostanete slevu na volání, výsledky tohoto "dealerství" budou publikovány někdy v říjnu. Kromě toho ha-vel potěšil zavedením kodeku G.729.</p>

<p>Třetí zprávou <strong>je EriVoIP</strong>, internetová telefonie v podání Českého bezdrátu. Služba bude dostupná od 1.10., ale už si můžete prohlídnout <a href="http://www.erivoip.cz/">web a nabídku</a>.</p>

<p>Ve fázi finiše také má být <strong>internetová telefonie u UPC</strong>, ta by měla být nabízena i samostatně, bez internetové přípojky. UPC už má i přidělená čísla.
</p>