---
ID: 1571
author: Michal Krsek
layout: post
oldlink: 'https://www.marigold.cz/item/tlak-na-patenty-souvisi-s-uspechem-open-source

  '
post_date: 2005-03-09 20:38:08
post_excerpt: ''
published: true
summary_points:
- Softwarové patenty souvisí s tlakem na zveřejňování zdrojových kódů.
- Velké firmy chtějí patenty jako pojistku proti konkurenci z Open Source.
- Zveřejnění zdrojových kódů změní vývoj software, vítěz není jasný.
- Patenty mohou být alternativou k utajování zdrojových kódů.
title: Tlak na patenty souvisí s&nbsp;úspěchem Open Source?
---

<p><b>Oook píše:</b> Jak jsem se na chvíli vymanil z každodenního
pobíhání, přečetl jsem si pár článků na téma softwarové patenty a
zarazilo mě, že zatím nikoho nenapadlo spojit tažení velkých sw
společností (a EK) za softwarovými patenty v Evropě s úspěchem Open
Source. <br />
<br />
Většina komentářů hlásí cosi ve smyslu, že prostřednictvím sw patentů
chtějí velké společnosti vytvořit minové pole pro konkurenci - aby
případně mohly od nových (=malých a hodných) sw firem vymáhat licenční
poplatky, zatímco mezi sebou si vymění práva k patentovým portfoliím.<br />
<br />
To je samozřejmě možné. <br />
<br />
Nicméně jsem nikde nezaznamenal, že by se někdo podíval na problém
jinými brýlemi. Úspěch Open Source znamená, že velké společnosti jsou
pod tlakem, aby dávaly svůj zdrojový kód k dispozici zákazníkům (a
partnerům). Hrozí tak, že zdrojový kód či myšlenky v něm obsažené budou
použity při vytvoření konkurenčního software. <br />
<br />
Zatímco dodnes se sw průmysl bránil tím, že zdrojové kódy neuvolňoval,
po tlaku na jejich zveřejnění se brání tím, že nechá aplikovat patenty
na software. <br />
<br />
Nehodlám tu věc hodnotit, nicméně je fakt, že poté, co se stane
zveřejnění zdrojových kódů standardem, dojde k velké změně v celém
odvětví vývoje software. Kdo vyhraje a kdo ne, je nejasné - a je
logické, že velké sw společnosti hledají různé pojistky, aby neztratily
své postavení.</p>