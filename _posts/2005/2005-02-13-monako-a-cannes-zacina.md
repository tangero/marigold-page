---
ID: 1525
author: Patrick Zandl
layout: post
oldlink: 'https://www.marigold.cz/item/monako-a-cannes-zacina

  '
post_date: 2005-02-13 20:04:49
post_excerpt: ''
published: true
summary_points:
- Monako je drahý daňový ráj s drahými byty a přístavem jachet.
- GSM kongres v Cannes se stěhuje do Barcelony kvůli vysokým cenám.
- Kongres 3GSM se zaměří na vysokorychlostní data HSDPA a mobilní obsah.
- Autor se setkal se švédem z japonské firmy a diskutovali o broadbandu.
title: "Monako a Cannes začíná"
---

<p>Ráno jsme se po snídani zabalili a vyrazili jsme do Monaka, protože do odpoledne, kdy začínají registrace, nebylo beztak co dělat. V neděli jsou pouze fóra členů GSM Asociace, což nikdo z nás není a vstup novinářům je tam zakázán.</p>
<p> 
Monako je taková malá ospalá díra zajímavá snad jen tím, že je daòovým rájem. Jenže získat tady občanství, to znamená mít tu byt a protože je Monako maličkým městem, jsou tu byty pekelně drahé a namačkané prakticky kdekoliv to jde. Jak to zhruba vypadá, vidíte na fotce - fotka zachycuje prakticky celé Monako. K Monaku samozřejmě patří jachtičky a přístav jachet, pokrytí WiFi sítí, protože někteří z majitelů jachet ještě nejsou rentiéři a musí občas i pracovat. Bohužel jsme WiFi neměli zaplaceno, takže no access. </p>
<p>
3GSM kongres v Cannes je hlavně místem setkávání a my jsme s potkáváním začali už v Monaku. Sedli jsme si totiž na břeh moře, objednali jsme si kávičku a začali jsme rozesílat přátelům a známým fotografie přístavu přes MMS. Jenže se ukázalo, že naše čtveřice je schopna z cca osmi mobilů rozchodit MMS zprávy tak na pěti. A vedle sedící mladík se nás zeptal (vida, že máme na kavárenském stolečku desítku telefonů, několik PDA a hromadu digitálů), zda jdeme také na 3GSM. Přikývli jsme. Byl to zajímavý švéd pracující v japonské firmě věnující se tvorbě mobilních portálů, tak jsme s ním setrvali hodinu v družném rozhovoru, vyměňujíce si zkušenosti. Samozřejmě měl také batoh nacpaný prototypy mobilních telefonů. Ptal jsem se  ho, jak je to s politikou broadbandu v Japonsku, tedy s omezením těch vysokorychlostních linek, jestli tam mají nějaký FUP. Vysvětlil nám, že on třeba má doma 12 Mb/s DSL linku od Yahoo BB a že žádné limity tam za těch svých cca 20 USD měsíčně nemá. Jenže v Japonsku má silné postavení Sony, vlastní i pár ISP a horlivě bojuje proti pirátům, navíc stahování nelegálního obsahu je v Japonsku samo o sobě nelegální. To kontrastuje s námi, v ČR je nelegální jen poskytování takového obsahu, nikoliv jeho stahování. A tak, když ISP zjistí, že stahujete nelegální obsah, předají vás policii nebo vás minimálně odpojí či jinak napálí.</p>
<p> 
V Cannes je letos 3GSM kongres naposledy. Příští rok už bude v Barceloně; říká se, že si vystavovatelé stěžovali, že Cannes je drahé. Je to docela pravděpodobné, protože v Cannes sehnat hotel za rozumné peníze je fakt velký problém. Veletrh a konference začínají zítra, od devíti hodiny běží keynotes. Letošní 3GSM bude věnováno hlavně vysokorychlostním datům HSDPA pro UMTS sítě a obsahu pro mobilní sítě. </p>
<p>
A veliký stánek tu má také Flarion - pro jistotu jsem ho vyfotil, mám tu také schůzku pro demo nové Flarion FLASH OFDM sítě.</p>
<p> 
A ještě jedna náladová fotečka - Celý svět je fajn, celý svět je Orange :)
</p>
<div class="box"><img src="/wp-content/uploads/1/thumb-40799613.jpg" alt="FLARION.JPG" width="350" height="300" /><a href="/wp-content/uploads/1/mms-40799613.jpg" title="Zvětšit tento obrázek" onclick="window.open('/wp-content/1/mms-40799613.jpg','Zvětšit tento obrázek','width=600,height=515,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-782387760.jpg" alt="MONAKO1.JPG" width="350" height="466" /><a href="/wp-content/uploads/1/mms-782387760.jpg" title="Zvětšit tento obrázek" onclick="window.open('/wp-content/1/mms-782387760.jpg','Zvětšit tento obrázek','width=525,height=700,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-7193060.jpg" alt="MONAKO2.JPG" width="350" height="262" /><a href="/wp-content/uploads/1/mms-7193060.jpg" title="Zvětšit tento obrázek" onclick="window.open('/wp-content/1/mms-7193060.jpg','Zvětšit tento obrázek','width=700,height=525,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-579730530.jpg" alt="ORANGE.JPG" width="350" height="262" /><a href="/wp-content/uploads/1/mms-579730530.jpg" title="Zvětšit tento obrázek" onclick="window.open('/wp-content/1/mms-579730530.jpg','Zvětšit tento obrázek','width=700,height=525,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div><div class="box"><img src="/wp-content/uploads/1/thumb-91205804.jpg" alt="jachticka2.jpg" width="350" height="313" /><a href="/wp-content/uploads/1/mms-91205804.jpg" title="Zvětšit tento obrázek" onclick="window.open('/wp-content/1/mms-91205804.jpg','Zvětšit tento obrázek','width=700,height=627,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div>