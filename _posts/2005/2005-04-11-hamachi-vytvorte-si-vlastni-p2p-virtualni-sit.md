---
ID: 1611
author: Patrick Zandl
layout: post
oldlink: 'https://www.marigold.cz/item/hamachi-vytvorte-si-vlastni-p2p-virtualni-sit

  '
post_date: 2005-04-11 08:11:43
post_excerpt: ''
published: true
summary_points:
- Hamachi vytváří virtuální LAN sítě pro sdílení a online hry.
- Počítače v Hamachi síti mají interní IP adresy a komunikují jako v LAN.
- Propojení Hamachi je P2P, šifrované a využívá UDP protokol.
- Hamachi síť má omezení na 16 připojených klientů.
title: "Hamachi – vytvořte si vlastní P2P virtuální síť"
---

<div class="rightbox"><img src="/wp-content/uploads/20050411-hamachi.png" alt="Hamachi" width="171" height="304" /></div>Další zajímavý software pro P2P se jmenuje Hamachi a je to poměrně čerstvá záležitost s teprve 20 000 staženími. Hamachi je software pro vytvoření vlastní virtuální sítě. Počítače, na které si nainstalujete Hamachi, se uvidí, jako by byly v jednom segmentu LAN sítě, dostanou své interní IP adresy 5.0.X.Y a mohou spolu komunikovat, jako by byly na jedné LAN. Co to znamená? můžete mezi nimi spouštět sdílení souborů, FTP, tiskárny, všechno, jak jste zvyklí - jen s tou výhradou, že na tyhle zdroje se dostanou jen ti, kteří používají Hamachi a znají jméno vaší sítě a heslo k ní. Hamachi je zajímavá především pro milovníky online her, které je vhodnější hrát v LAN - Hamachi ji vytvoří (jen rychlost a kvalitu připojení do netu neokecá).</p>

<p>Propojení je realizováno na bázi UDP, P2P architekturou s využitím node, tedy bez centrálního serveru. Komunikace je šifrována, funguje to fakt moc hezky. <a href="http://www.hamachi.cc">Vyzkoušet můžete zde</a>. Současná verze je omezena na 16 připojených klientů do jedné sítě. Což mi naznačuje, že program nebude zadarmo donekonečna :(
</p>