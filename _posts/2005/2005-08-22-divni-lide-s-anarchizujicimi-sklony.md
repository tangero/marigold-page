---
ID: 1783
author: Michal Krsek
layout: post
oldlink: 'https://www.marigold.cz/item/divni-lide-s-anarchizujicimi-sklony

  '
post_date: 2005-08-22 15:13:19
post_excerpt: ''
published: true
summary_points:
- Truck trial zaujal autora minimálním dopadem na okolní pískovnu.
- Řidiči trucků projevovali anarchizující sklony kritikou politiky a daní.
- Závod truck trialu spolupořádal německý svaz, je tedy mezinárodní akcí.
- Autor doporučuje návštěvu dalšího závodu truck trialu 17.-18. září.
title: Divní lidé s&nbsp;anarchizujícími sklony
---

<p><b>oook píše:</b> Tak jsem o vikendu navštívil závod českého <a href="http://www.trucktrial.cz/" >truck trialu</a>.
Ne, že bych se honil v náklaďácích po pískovnách, nicméně mi to přišlo
celkem fajn. Navíc po dvou dnech nevypadalo okolí pískovny (kde byla
parkoviště) ani pískovna sama nějak zdevastovaná. Pokud jsem zahlédl
nějaký bordel, tak tuším dva plastové kelímky.<br />
<br />
Čím mě ta akce zaujala? Že pěkně pasuje do myšlenkového schématu pana
premiéra. Mluva řidičů náklaďáků (forma i obsah) dávala tušit, že mají
anarchizující sklony (například nadávali na politiku, stát a daně),
někteří z nich nechodí pro ránu daleko. Dokonce přijížděli (podle
předpisů) na pozemek pískovny přes (veřejný) přejezd a SŽDC jim určitě
speciální papír se souhlasem nevydávalo. Zahládl jsem několik výdejen
omamných látek (prodávali tam pívo a cigarety). A pozor - jsou
mezinárodně organizovaní (závod spolupořádal německý svaz truck trialu).<br />
<br />
Jediné, co tam chybělo, byli těžkooděnci, kteří by "vytlačovali z prostoru". I když - možná by spíš dostali přes držku. <br />
<br />
17.-18. záři je další pokračování - vřele doporučuji k návštěvě.</p>