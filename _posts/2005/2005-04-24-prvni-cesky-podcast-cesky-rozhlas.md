---
ID: 1623
author: Patrick Zandl
layout: post
oldlink: 'https://www.marigold.cz/item/prvni-cesky-podcast-cesky-rozhlas

  '
post_date: 2005-04-24 10:48:02
post_excerpt: ''
published: true
summary_points:
- Český Rozhlas má první podcast díky Danielu Pedérovi, nikoliv samotnému ČRo.
- Pořady Českého Rozhlasu lze stahovat jako podcast pomocí specifického RSS.
- Podcast RSS čtečky automaticky stahují MP3 soubory a umožňují synchronizaci s přehrávači.
- Doppler a iPodder jsou populární podcast čtečky s mnoha podcast zdroji.
title: První český podcast – Český Rozhlas
---

<p>Český Rozhlas má první český podcast, pokud nepočítám ten pokus, co jsem měl na Lupě. Abych byl přesnější tak fakt, že jde o podcast, je zásluhou Daniela Pedéra, nikoliv samotného ČRo, tomu ale patří obsah vytvářený v MP3.</p>

<p>Abyste si mohli jako podcast stahovat pořady Českého Rozhlasu, musíte do své podcast-ready čtečky <a href="http://www.infoset.com/rss/podcast-cro6.200.rss">zadat toto RSS</a>.</p>

<p><b>Proč je potřeba zvláštní podcast RSS čtečka?</b><br/>Normální RSS čtečka by soubory MP3 nestáhla automaticky, ale museli byste na ně kliknout. Kromě toho podcast RSS čtečka vám umožní uložit je do adresáře, který se synchronizuje s vaším iPodem (nebo jiným podobným zařízením). Podcast RSS čtečka umožní i další drobná kouzla, která normální RSS čtečka neumí, což ale neznamená, že by se postupně nemohli programátoři klasických RSS čteček přizpůsobit a nabízet v nich i podporu podcastu. Není to nic složitého, v základu jde jen o možnost stahovat MP3 a ukládat je to uživatelem zvoleného adresáře. Odtud si je již vyzdvihne software pro synchornizaci hudby s přehrávačem, jako je iTunes (a další).</p>

<p>Já osobně používám čtečku <a href="http://www.dopplerradio.net/">Doppler</a>, další často používaný je <a href="http://www.ipodder.org/">iPodder</a>. Na obou těchto webech najdete nepřeberně materiálů jak o podcastu, tak podcast zdrojů.
</p>