---
ID: 1684
author: Patrick Zandl
layout: post
oldlink: 'https://www.marigold.cz/item/drobky-mytne-google-koupil-mobilni-socioware-wia-rlan-voip-u-unientu-za-pausal

  '
post_date: 2005-06-15 14:32:13
post_excerpt: ''
published: true
summary_points:
- Mýtné elektronické mýtné prosazuje EU a velké koncerny, existují i jednodušší řešení.
- Google koupil Dodgeball, americkou aplikaci pro vyhledávání přátel a komunikaci.
- WIA koupila RLAN síť Nextry, což má smysl i přes nenažranost Telecomu.
- Unient spustil Viphone Express, VoIP telefonování za paušální poplatek.
title: Drobky -  mýtné, Google koupil mobilní socioware, WIA RLAN, VoIP u Unientu za paušál
---

<p>Na <a href="http://www.blisty.cz/2005/6/15/art19761.html">Britských listech píše</a> Jiří Kofránek o výběru <b>silničního mýtného</b> a představách odborné komise ČSSD na to. Jako motto volí odstaveček z mého staršího článku. Jen pro pořádek připomínám, že já taky vím, že elektronické mýtné je proto, že si ho vynutila EU a prolobbovaly velké koncerny, které se na něm nakrmí. To nic nemění na tom, že existují jednodušší řešení. Jen tak na okraj: u Jiřího Kofránka často přemýšlím nad tím, proč je u ČSSD, když má rozumné nápady (což u ČSSD nevídám). Tomu odpovídá i článek. </p>

<p><strong>Google koupil americkou socioware aplikaci <a href="http://www.dodgeball.com">Dodgeball</a>.</strong> Už před měsícem, ale nějak mi to uniklo.  Dodgebal umožňuje vyhledávání přátel ve vaší blízkosti mobilem, komunikaci s nimi, svolávání pařeb atd. V USA dosti oblíbená záležitost. Mám chuť to zkusit i u nás... Chlapci hledali investora, který by jim pomohl nějakou investicí hru dostat dál a ozval se Google, to muselo být docela překvapení. <em>Haloooo, Larry, Sergei, mám super plán, jak rozvinout Marigolda ;)</em></p>

<p>Na Hostovinkách dumá Z. Cendra nad tím, <strong>proč <a href="http://www.hostovinky.cz/?item=wia-koupila-wifi-sit-od-nextry">WIA koupila RLAN síť Nextry</a></strong>. Má to ještě dneska smysl? Baže má, odpovídám. S nenažraným Telecomem za zády je tu pro radio-broadband pořád místo a ve WIA to dobře vědí. </p>

<p><strong><a href="http://www.pledgebank.com">PledgeBank</a></strong> je taková trhlá aplikace. Můžete zde nabídnout, že něco uděláte, když ostatní pomohou. Například dáte na charitu peníze, když je alespoň dvacet lidí dá taky. Mrkněte se, co tam právě běží za akce ...</p>

<p>Mám rád synergicky se doplňující obchodní projekty. <a href="http://blog.zbroj.info/">Bloger Tokugawa</a> ke svému <a href="http://www.zbroj.info/">obchodu s kroužkovou zbrojí</a> přidává <a href="http://pixelmanie.cz">Pixelmánii</a>, <strong>obchod s digitální fototechnikou.</strong> Zajímavé spojení? Ale dává to smysl - v poslední době je focení <a href="http://www.digineff.cz/art/titulka/050111buzerace.html">čím dál více o hubu</a>. </p>

<p><strong>Unient spustil VoIP telefonováni za paušální měsíční poplatek bez limitu</strong>. Jmenuje se to Viphone Express a tisková zpráva <a href="http://www.lupa.cz/clanek.php3?show=4194">třeba zde na Lupě</a>. Ceny paušálu pro firmy od 2500 Kč, <a href="http://www.unient.cz/cz/viphone/co_je_viphone/home">pro domácnosti za litr</a>. Je to cesta pro mainstream nebo okrajová nika? Podle mne spíše to druhé, ale pro řadu firem to může být zajímavé. Jen mé zkušenosti s paušalizací poplatků u služeb, za které musíte dodavatelům platit za měrnou jednotku, jsou špatné...
</p>