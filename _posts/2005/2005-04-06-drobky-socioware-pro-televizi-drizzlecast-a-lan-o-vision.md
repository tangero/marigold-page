---
ID: 1607
author: Patrick Zandl
layout: post
oldlink: 'https://www.marigold.cz/item/drobky-socioware-pro-televizi-drizzlecast-a-lan-o-vision

  '
post_date: 2005-04-06 07:26:00
post_excerpt: ''
published: true
summary_points:
- NuParadigm nabízí zdarma podcastingový software DrizzleCast s technologií Microsoft
  BITS.
- Lan-o-Vision umožňuje sdílení filmů po lokální síti, streamování, nikoliv stahování.
- Plasticbag server pojednává o socioware pro televizi a set-top boxy, sdílení preferencí.
- Článek o socioware pro TV je inspirativní, ale pro český trh možná nepoužitelný.
title: Drobky -  SocioWare pro televizi, DrizzleCast a Lan-o-Vision
---

<p>A zase malá přehlídka drobků a zajímavostí, které by u mne jinak zapadly. </p>

<p>Společnost <a href="http://www.nuparadigm.com">NuParadigm</a> dělá docela zajímavý software třeba pro workflow firemních dokumentů. Aby se ale zvýraznili, vypustili do světa zdarma <b>zajímavý podcastingový software</b> <a href="http://www.nuparadigm.com/Products/Toys/DrizzleCast/">DrizzleCast pro Windows</a>. Zajímavý je mimo jiné i tím, že používá technologii Microsoft BITS pro regulaci stahování v nevyužitém pásmu. A pokud si vzpomínáte na Pointcast a je vám líto, že nemůžete mít RSS zdroj jako screensaver, zkuste tamtéž <a href="http://www.nuparadigm.com/Products/Toys/RssScreensaver/">RSS Screensaver</a>. </p>

<p><a href="http://www.lanovision.com/">Lan-o-Vision</a> je zase něco jako iTunes pro video v oblasti sdílení. U iTunes můžete po LAN sdílet s kolegy hudbu, <b>s Lan-o-Vision můžete sdílet filmy</b> (po lance). Kolegové si je od vás mohou streamovat, nemohou si je ale stahovat. </p>

<p>Jak by mohl vypadat <b>socioware pro televizi a set-top boxy?</b> Na <a href="http://www.plasticbag.org/archives/2005/03/social_software_for_settop_boxes.shtml">serveru Plasticbag</a> o tom najdete obsáhlý a dobrý článek včetně velké PDF verze. Vzhledem k tomu, že řada domácností začíná mít (alespoň v USA) broadband přípojku, proč byste si třeba nemohli nadefinovat seznam přátel a vidět, jakému pořadu v TV dávají přednost a právě se na něj dívají a tím se inspirovat? Super myšlenka pro zemi, kde je nepočítaně TV kanálů, ale co u nás, kde si můžete vybrat mezi stořiaosmdesátým pokračováním zvířecího detektiva, zábavnou šou, druhou zábavnou šou a přenosem koncertu velmi vážné hudby... Tady by spíše pomohl nějaký TiVo set-top box. Proč to u nás ještě není? Ale i tak článek doporučuji...
</p>