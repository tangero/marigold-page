---
ID: 1557
author: Patrick Zandl
layout: post
oldlink: 'https://www.marigold.cz/item/prvni-mezicloudovy-sraz-czfree-net-probehl-v-sobotu

  '
post_date: 2005-02-28 08:07:00
post_excerpt: ''
published: true
summary_points:
- Sobotní mezicloudový sraz CzFree.Net v kině Aero byl úspěšně zorganizován Edorasem.
- Přednášky zahrnovaly témata WiMax, BWA a optické spoje, Láďova přednáška byla nejlépe
  hodnocena.
- Odpoledne proběhlo hlasování a diskuse o CzFree, autor se nezúčastnil.
- Fotografie a video ze srazu jsou dostupné online, zápis je na CzFree.net fóru.
title: První mezicloudový sraz CzFree.net proběhl v&nbsp;sobotu
---

<p>V sobotu proběhl první mezicloudový straz CzFree.Net, pořádal ho Edoras a musím říci, že se mu (a ostatním kolem) to povedlo. I když jsem mohl být jen na dopolední části. </p>

<div class="rightbox"><img src="/wp-content/uploads/20050228-mezicloudy.jpg" alt="Záběr hlediště ... " width="250" height="192" /></div>
<p>Sraz byl v kinu Aero na Žižkově a kino bylo prakticky narvané. Sraz byl nejdříve řešený formou přednášek, <a href="http://edoras.cz/mezicloudy/">program najdete zde</a> - jak vidno, jednu přednášku o WiMax a BWA jsem měl i já, všichni ji v klidu prospali, tak to má být :) (největší potlesk jsem sklidil v okamžiku, kdy jsme si mírně vjížděli do vlasů s Ookem, vypadalo to, že nám je prnví řada ochotna rozdat zbraně :) </p>

<p>Podle <a href="http://www.czfree.net/forum/showthread.php?s=&amp;threadid=12119">hlasování na CzFree.Net</a> (zatím pár hlasů) měl nejlepší přednášku Láďa o optických spojích, tu jsem bohužel už neviděl, škoda přeškoda. Ale natáčelo se video, snad se to dohledá.</p>

<p>Odpoledne se šlo na hlasování a diskuse o záležitostech CzFree, já jakožto nečlen jsem vypadl, maje ještě práci. </p>

<p>Přednáška o stavu CzFree byla osvěžující. Z webu si totiž o CzFree.net moc představu neuděláte, jakožto o síti a moje mapky a plánky, které si kreslím pro své analýzy nenahradí to, když někdo ze vnitř na slide hezky napíše, co kde a kam sahá. A v takovém momentě to fakt vypadá jako funkční síť :)</p>

<p>Pár fotek ze srazu udělal Maxinoha a Freenky, <a href="http://cz-free.net/fotogalerie/">jsou v galerii zde</a> (tamtéž jsem si půjčil fotku), pokud máte další, dejte link do komentářů. Video z <a href="http://mezicloud.toxik.org/">odpolední části setkání je zde</a>. Zápis ze srazu <a href="http://www.czfree.net/forum/showthread.php?threadid=12118">zde na Czfree.net</a> (hromada scannutých dokumentů)
</p>

<p><i>Poslední postřeh: vládci jednotlivých cloudů se už zcela legitimně jmenují gubernátoři. Zdůrazňuji to pro své nefanoušky z řad CzFree, kteří tvrdí, že jsem do CzFree ničím nepřispěl ;) </i>
</p>