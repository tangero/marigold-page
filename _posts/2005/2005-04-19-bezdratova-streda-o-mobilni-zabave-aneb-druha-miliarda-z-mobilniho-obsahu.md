---
ID: 1618
author: Patrick Zandl
layout: post
oldlink: 'https://www.marigold.cz/item/bezdratova-streda-o-mobilni-zabave-aneb-druha-miliarda-z-mobilniho-obsahu

  '
post_date: 2005-04-19 09:57:02
post_excerpt: ''
published: true
summary_points:
- Bezdrátová středa, zaměřená na mobilní zábavu, se koná zítra v Anděls hotelu od
  17:00.
- Vstup zdarma na Bezdrátovou středu získáte s kódem Marigold při registraci.
- Mobilní hry, hudba a další obsah budou hlavní témata Bezdrátové středy.
- Obrat mobilního obsahu v roce 2004 byl odhadnut na jednu miliardu korun.
title: Bezdrátová středa o mobilní zábavě aneb druhá miliarda z mobilního obsahu
---

<p>Zítra je středa, přímo Bezdrátová středa a Tuesday opět pořádá setkání věnované bezdrátovým tématům, tentokráte na téma mobilní zábavy, spisovně M- entertainment. Pokud byste na akci chtěli vyrazit, je od 17 hodin tradičně v Anděls hotelu (metro Anděl) a <a href="http://www.tuesday.cz/detailAkce.aspx?id=222">pokud do registrace</a> vyplníte kód Marigold, budete mít vstup zdarma. </p>

<p>Hovořit se bude hlavně o mobilních hrách a to jak z pohledu operátorů, tak i z pohledu vývojářů a nezávislých prodejců, ale také o hudbě na mobily a dalším obsahu. Program <a href="http://www.tuesday.cz/programAkce.aspx?id=222">najdete zde</a>. </p>

<p>A nyní k té druhé miliardě z mobilního obsahu. Prováděl jsem nedávno nějaké výpočty a přitom mne napadlo sečíst obraty firem podnikajících v mobilním obsahu a došel jsem k číslu zhruba jedna miliarda korun (přsněji cca 900 milionů, ale to nezní tak dobře). Tolik peněz se podle mého <i>kvalifikovaného odhadu</i> protočilo v roce 2004 v mobilním obsahu. Co znamená kvalifikovaný odhad? To, že se něco rozkecá, něco vydedukuje, pár čísel si člověk všimne a zbytek si domyslí poměrem na trhu, v souhrnu plus mínus dvacet procent prořez, což je u takových odhadů nepodstatná míra :) Kdo vyžral nejvíce? Eurotel - ten to dělá fakt moc dobře a i když jsem na jeho Live! portál ze začátku brblal, jede jim to velmi slušně a soudím, že správným směrem. </p>

<p>A co znamená mobilní obsah? Prakticky všechno, co je placeno přes PR SMS či jinak (mplatby dělaly v souhrnu směšnou částku, takže je ani neuvažuju) a doručeno na mobil, nikoliv erotické rozhovory placené přes premium čísla (90X linky). </p>

<p>Takže letos bychom se měli pustit do boje o druhou miliardu. Můj prozatimní odhad je, že se dostaneme na 1,3 mld Kč. To už je slušný koláč, o který se vyplatí trochu zabojovat, ne?
</p>