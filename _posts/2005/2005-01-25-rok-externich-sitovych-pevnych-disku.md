---
ID: 1491
author: Patrick Zandl
layout: post
oldlink: 'https://www.marigold.cz/item/rok-externich-sitovych-pevnych-disku

  '
post_date: 2005-01-25 08:04:00
post_excerpt: ''
published: true
summary_points:
- Externí disky s ethernetem a USB 2.0 rozhraním jsou trendem roku.
- Maxtor Shared Storage nabízí 200-300 GB kapacity a automatické třídění souborů.
- Zařízení funguje jako souborový server v domácí síti přes router.
- Budoucnost vidí integraci P2P klientů pro automatické stahování filmů.
title: "'Rok externích síťových pevných disků"

  '
---

<p>Letošní rok by mohl být rokem externích pevných disků. Shodli se na tom vystavovatelé na americkém CESu, tak i já. Věru, už delší dobu se mi zdá, že externí pevný disk připojený ideálně síťovým kabelem, má smysl. Na trhu je řada výrobků, které mají ethernet rozhraní, pokud se vám nelíbí, můžete si disk dle své volby narvat do krabičky alespoň s USB 2.0 rozhraním.</p>

<div class="rightbox"><img src="/wp-content/uploads/1/20050125-matroxss.jpg" alt="Matrox Shared Storage" width="110" height="110" /></div>
<p>Příkladem může být nedávno představený Maxtor Shared Storage. Hezkoučký disk se stovkovým ethernet konektorem, pro jistotu dvěma USB 2.0 porty a kapacitou volitelnou mezi 200 a 300 GB (tedy jak říkám já, na sto nebo stopadesát filmů). Zajímavá je funkce Drag and Sort - přetáhnete soubor myší na ikonku disku na ploše a Maxtor si ho sám podle typu souboru zařadí do patřičného folderu, je tak schopen třídit zejména hudbu, video a fotky. Asi je zbytečné dodávat, že zařízení se ovládá přes webový prohlížeč nebo Windows utilitkou a je dostupné z více počítačů. <a href="http://www.maxtor.com/portal/site/Maxtor/menuitem.ba88f6d7cf664718376049b291346068/?channelpath=/en_us/Products/Network%20Storage/Maxtor%20Shared%20Storage%20Family/Maxtor%20Shared%20Storage">Podrobnosti zde</a>. Doporučená koncová cena 270 resp 330 dolarů. </p>

<p>Podobná zařízení vyrábí řada dalších firem. Finta je v tom, že takové zařízení si připojíte na volný port svého domácího routeru a máte k dispozici souborový server, na který může kdokoliv z vaší sítě přistupovat. Většina takových zařízení je vystavěna na Linuxu a ta pravá sranda přijde v okamžiku, kdy se do takových zařízení dostanou klienti pro Torrent nebo P2P sítě - a bude možno mít puštěné stahování filmů neustále. Zase tolik práce to nedá - chce to jen přidat paměť. A pak už máte doma své vlastní TiVo, vlastní video on demand a není co řešit. Vlastně je - jak celý takový systém propojit s automatickým stahováním nových filmů. Přidejte ještě půl roku a <a href="http://www.torrentspy.com/">Torrentspy</a> to jistě dodělá do svých stránek. Bude se tomu říkat video-push, za rok si o tom přečtete na Wired (za dva pak na českých serverech) a bude to opravdu veliký hit&#8230; ;)
</p>