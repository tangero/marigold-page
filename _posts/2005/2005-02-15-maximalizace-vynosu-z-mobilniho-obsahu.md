---
ID: 1536
author: Patrick Zandl
layout: post
oldlink: 'https://www.marigold.cz/item/maximalizace-vynosu-z-mobilniho-obsahu

  '
post_date: 2005-02-15 15:00:01
post_excerpt: ''
published: true
summary_points:
- Ponsot předpovídá nahrazení singlů krátkými mobilními verzemi skladeb.
- Universal vytváří pro hudebníky kompletní balíčky mobilního obsahu.
- Úspěch mobilního obsahu vyžaduje cílení na specifické segmenty zákazníků.
- Důležitá je flexibilita a přizpůsobení se požadavkům zákazníků.
title: "Maximalizace výnosů z mobilního obsahu"
---

<p>Jsem na přednášce Cedrica Ponsota, šéfa Universal Mobile International. Jeho přednáška mne vloni překvapila tím, jak šla na hlavičku problému. Co říkal Ponsot vloni, tu letos zní z mnoha úst.</p>

<p>Dnes mluví o maximalizaci výnosů z mobilního obsahu a už od počátku provokuje, když si pokládá otázku: porazí mobilní vyzváněcí tóny mobilně přehrávané plné verze skladeb? A hned si odpovídá: nebude to spíše tak, že mobilní krátké verze skladeb vytlačí dnešní singly a fakticky je nahradí? V Japonsku, které je mnoho měsíců v obsahu napřed, si lidé mezi sebou běžně vyměňují v P2P sítích zkrácené mobilní verze hudby používané jako true-tone vyzvánění. A přehrávají si je i mimo mobil...</p>

<p>Ponsot říká: Kolem hudebníka se snažíme vytvářet plnou sestavu produktů i pro mobily: loga, tapety, fotky i zvonění.</p>

<p>Příklad: písnička a grafika Schnappi - malý krokodýl, který Universal tlačil všemi mobilními kanály a záhy se stal hitem i v hitparádách a na CD.</p>

<p>Pro úspěch obsahu je potřeba soustředit se na zákazníka a.přizpůsobit se jednomu segmentu. Vytvářet hudební nabídku pro mladé, ale jinak presentovanou také pro starší generaci, která ty nové zpěváky už ani nezná.</p>

<p>Změní se mobil v iPod? To není podstatné, říká Ponsot. Jsme připraveni využít všech možností, které nám mobil dává. A půjdeme tam, kam nás požadavky zákazníka zavedou, protože nás vede to, co zákazník chce. Vycházíme mu vstříc a nenutíme ho do služeb, které nechce...
</p>