---
ID: 1463
title: 'Tsunami fotografie před a&nbsp;po&nbsp;(a&nbsp;o&nbsp;úloze družic)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/tsunami-fotografie-pred-a-po-a-o-uloze-druzic
published: true
post_date: 2005-01-01 21:44:53
---
<p>Katastrofu v Asii si lze jen těžko představit. Na <a href="http://www.digitalglobe.com/tsunami_gallery.html">těchto stránkách</a> společnosti DigitalGlobe jsou QuickBird fotografie jednotlivých lokalit před a poté, co se tsunami oblastí prohnala. Doporučuji, i když ten pohled na to není moc hezký. </p>


<p>Co je to QuickBird?</p>

<p>Jde o družicový systém snímkování zemského povrchu. QuickBird odstartoval v říjnu 2001, je schopen pořizovat snímky s rozlišením pod jeden metr (tedy objekty s rozměrem kolem metru budou na snímku patrné) a právě DigitalGlobe je prodejcem těchto snímků, které mají nejrůznější využití. Více technických <a href="http://www.ball.com/aerospace/quickbird.html">info anglicky zde</a>.</p>

<p>Upomíná mne to na děj knihy <a href="http://www.amazon.com/exec/obidos/tg/detail/-/0671027387?v=glance">Deception Point</a> od Dana Browna. Četl jsem ji na dovolené. Jedno z témat knihy - nakolik má být vesmír zkomercionalizovaný a nakolik má mít monopol na jeho dobývání státní instituce (jako je NASA nebo ESA)? Neznervózňuje vás, jak nám kouká přes rameno stále větší a větší množství družic, o jejich výbavě, schopnostech a letových drahách nevíme prakticky nic? V knize to samozřejmě nerozebírali moc filosoficky, spíš se to řešilo s pistolí v ruce a bylo to moc čtivé, jenže něco na tom je&#8230; Však i ty QuickBird snímky prodají tomu, kdo si za ně zaplatí bez ohledu na to, co na nich je.
</p>
