---
ID: 1580
author: Patrick Zandl
layout: post
oldlink: 'https://www.marigold.cz/item/uvolneni-pasma-5ghz-se-opet-odklada

  '
post_date: 2005-03-15 19:10:56
post_excerpt: ''
published: true
summary_points:
- RSC odložila uvolnění 5GHz pásma, finální schválení proběhne 2. června 2005.
- ČTÚ čeká na EU regulace 5GHz, aby předešel problémům s lokálními předpisy.
- Slovensko regulovalo 5GHz dříve, protože očekává minimální změny od EU.
- Autor kritizuje úřady, které by měly hájit zájmy občanů v EU.
title: Uvolnění pásma 5GHz se opět odkládá
---

<p>Nekonečný seriál pětigigaherzové dynastie má další pokračování. Ve čtvrtek zasedala RSC (Radio Spectrum Committee), aby projednala budoucnost 5GHz technologií v Říši. Snahy dozvědět se cokoliv o rokování fóra moudrých nevedly ku kloudnému výsledku, neboť <a href="http://forum.europa.eu.int/Public/irc/infso/radiospectrum/home">webové stránky</a> teprve v úterý byly aktualizovány veřejně nepřístupným programem proběhnuvšího zasedání, zpráva o výsledku rokování tu stále není.</p>

<p>Zprávu tedy vydal teprve místní protektorátní úřad ČTÚ a je to zpráva opravdu pikantní. Jak asi čekáte, uvolnění 5GHz pásma se opět odkládá, protože projednaný návrh návrh bude ve všech jazykových mutacích předložen  ke konečnému schválení zasedání RSC dne 2. června 2005. Teprve tam bude schválen (pokud) a automaticky vstoupí od příštího měsíce v platnost. <a href="http://www.ctu.cz/art.php?iSearch=&amp;iArt=502">Toliko ČTÚ</a>. </p>

<p>ČTÚ také vysvětluje, proč samo k dopředné regulaci nepřistoupilo (jako třeba Slovensko). Vtip podle ČTÚ je v tom, že zařízení budou muset splňovat předpisy podle EU, nikoliv podle lokální regulace. Takže když si někdo koupí dopředu nějakou techniku a pak se ukáže, že ta odporuje regulím EU, bude ji muset vyhodit nebo upravit aby vyhovovala a regulátor se bojí, aby ho za to dotyčný nesprdnul. Ostatně, to je také důvod, proč slováci dopředu zvolili jistou množinu - je nepravděpodobné, že by se schválená verze lišila od dva roky známého návrhu v podstatných technických aspektech...</p>

<p>Chtěl jsem ještě něco dodat. Něco o úloze a zodpovědnosti podobných úřadů, které by si měly uvědomit, že jejich dny jsou sečteny před tím, než je nahradí nadřízené orgány Říše. Něco o tom, že takoví úředníci by si měli začít zvykat, že mají hájit zájmy občanů a místních společností, že mají za jejich zájmy v EU bojovat, pokud chtějí mít práci i příští pátek. Jenže bych se darmo rozčiloval...</p>

<p>Zdroj: <a href="http://www.ctu.cz/art.php?iSearch=&amp;iArt=502">web ČTÚ</a>.
</p>