---
ID: 1617
author: Patrick Zandl
layout: post
oldlink: 'https://www.marigold.cz/item/gruff-jde-do-sveta-ci-spise-do-mobilu

  '
post_date: 2005-04-19 09:34:00
post_excerpt: ''
published: true
summary_points:
- Googgi propaguje vlastní postavičku Gruff a hudbu v televizní reklamě na Primě.
- Gruff je motorizované zvířátko, jehož melodii lze objednat SMS zprávou.
- SMS zprávou lze objednat melodie pro Nokia za 50 Kč na číslo 9070950.
- Video s Gruffem je ke stažení ve formátu DivX 5.2.1.
title: Gruff jde do světa (či&nbsp;spíše do mobilů)
---

<p>Zajímavý koncept mobilního obsahu právě zkouší společnost Googgi, ctěný to můj zákazník. Kromě toho, že nakupuje práva k obrázkům a hudbě se rozhodla vytvořit si vlastní postavičku a k ní kromě grafiky také hudbu. A co víc, to všechno propaguje v televizní reklamě (na Primě). Čímž je to jednou z prvních českých TV reklam na mobilní obsah (vlastně vyjma operátorů).</p>

<p>Postavička se jmenuje Gruff a je to motorizované zvířátko zpívající tklivou melodii a honící se s mikrofonem, musí se to vidět, je to docela legrační. Principem reklamy samozřejmě je to, že zasláním SMS si objednáte melodii na mobil – vidíte to i  na obrázku. Posíláte SMS s textem B1 (mono melodie pro Nokia), B2 (polyfonní melodie) nebo B3 (reálná melodie) na číslo 9070950 (tedy za 50 Kč). Pokud byste chtěli obrázky, dají se stahovat přímo <a href="http://www.bublo.com/index.php?page=Combined&amp;group=orange&amp;nazev=Ruslana&amp;categ=stars&amp;subcat=278">z webu Bublo</a> (jasně, melodie také).</p>

<p>Přeju Googgi úspěch, přijde mi to zajímavá myšlenka a docela ji s radostí sleduji, jak se to chytá a jen škoda, že čísla nelze publikovat. Ostatně, proč platit autorská práva, když můžete sami být tvůrci :)</p>

<p>Video v <a href="/download/gruff.avi">DivX 5.2.1 ke stažení je zde</a>. Sorry, překódovával jsem to z Quicktime video a to mi moc nejde, podle toho to vypadá a půlgigový fajl by asi nepotěšil...</p>

<p><img src="/wp-content/uploads/20050419-gruff.png" alt="Gruff od Googgi" width="450" height="412" />
</p>