---
ID: 1851
author: Patrick Zandl
layout: post
oldlink: 'https://www.marigold.cz/item/nova-verze-firmwaru-pro-asus-wl500-prinasi-podporu-modemu-anydata

  '
post_date: 2005-10-19 09:52:20
post_excerpt: ''
published: true
summary_points:
- Adam Koppel vydal nový firmware pro Asus WL-500 s podporou CDMA modemu AnyData E100h.
- Firmware umožňuje sdílení připojení přes GTRAN nebo AnyData bez složitého nastavování.
- Firmware podporuje sériovou komunikaci přes USB, včetně převodníků PL2303 pro GPRS/EDGE/3G.
- AP Scan funkce usnadňuje správu a nasazení AP díky vyhledávání volných wifi kanálů.
title: 'Nová verze firmwaru pro Asus WL500 přináší podporu modemu AnyData

  '
---

<p>Adam Koppel vydal novou aktualizaci firmware pro Asus WL-500. Nejočekávanější je podpora CDMA modemu AnyData E100h, se kterou přicházíme jako první platforma mimo oficiální Windows driver. </p>

<p>Nový firmware uživatelům umožňuje sdílet připojení realizované modemem GTRAN nebo AnyData bez nutnosti provádět jakákoliv složitá nastavení.</p>

<p>Nový firmware ovšem nekončí u podpory CDMA, ale umožňuje připojit téměř jakékoliv zařízení, které používá sériovou komunikaci přes USB. Přímo jsou podporovány oblíbené převodníky PL2303 obsažené ve většině USB kabelů k současným mobilním telefonům. Zpřístupňuje se tak široká škála dalších technologií jako GPRS, EDGE nebo 3G UMTS. Tím se Asus WL500 stává univerzálním zařízením, které umožní vytvořit připojení k internetu přes wifi nebo ethernet téměř na každém místě v ČR.
Podpora dalších zařízení může být později přidávána samotným uživatelem bez nutnosti měnit firmware zařízení.</p>

<p>Nová verze firmwaru také výrazně ulehčuje správu a nasazení AP v nové lokalitě pomocí funkce AP Scan. Ta vyhledá stávající wifi sítě a umožní tak nalezení volného kanálu.</p>

<p>Aktuální firmware samozřejmě obsahuje i vymoženosti ze starších verzí jako OpenVPN server/klient, SNMP monitoring a podporuje monitorování přenosu pomocí grafické utility AsusMon pro Windows.</p>

<p>Asus WL500 se ve své kategorii také díky našemu firmwaru stává nejuniverzálnějším SOHO bezdrátovým routerem s velkou uživatelskou bází a doboru podporou realizovanou mimo jiné i na specializovaném Fóru. Firmware je dostupný na <a href="http://koppel.cz/cdmawifi">http://koppel.cz/cdmawifi</a>
</p>