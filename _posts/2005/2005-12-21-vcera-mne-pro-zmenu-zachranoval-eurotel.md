---
ID: 1902
author: Patrick Zandl
layout: post
oldlink: 'https://www.marigold.cz/item/vcera-mne-pro-zmenu-zachranoval-eurotel

  '
post_date: 2005-12-21 11:03:45
post_excerpt: ''
published: true
summary_points:
- Internetová přípojka od ha-vla ve firmě se předevčírem večer porouchala.
- Nefunkční internet znemožnil práci a VoIP telefonii.
- Mobilní data selhala kvůli chybějícímu softwaru na notebooku.
- CDMA od Eurotelu nakonec zajistilo dočasné připojení k internetu.
title: 'Včera mne pro změnu zachraňoval Eurotel

  '
---

<p>Předevčírem večer se nám ve firmě složila internetová přípojka od ha-vla. Abych řekl pravdu, technici vyslyšeli moje stížnosti na mizerné volání po Skype a dokopali dodavatele, aby to přišel poštelovat. Technik dodavatele vyřešil situaci tak, že linka zbuchla. Inu, večer se to stává. Jenže linka nešla ani druhý den a to už bylo dost nepříjemné, protože co má internetová firma dělat bez internetu. Aby to ještě bylo fikanější, samozřejmě nefungovaly ani telefony, protože ty jsou přes VoIP. PavelS prohlásil, že je to výhodný moment pro to, nepracovat, jenže já zrovna měl hromadu schůzek, hromadu dokumentů k nim na serveru a to nebylo zrovna milé. </p>

<p>Nejprve jsem vytáhl mobil, kde mám Týmobajlí nelimitovaná data. Jenže ouha, na notebooku nemám nainstalovaný software pro data a ten je buďto na CD doma, nebo na internetu ke stažení... </p>

<p>Nakonec situaci zachránilo eurotelí CDMA - to leželo v práci v koutě, bylo k němu CDčko, všechno jsem rozchodil za pár minut a pro větší luxus jsem na parapet hodil magnetku a jelo mi to jako z praku. </p>

<p>Kolik telekomunikačních operátorů musíte mít vy, abyste byli všude online? ;)</p>

<p>PS: Internetová přípojka naběhla až včera večer, jdu se podívat, zda to alespoň mělo nějaký smysl a konečně zákazníky volající přes Skype uslyším...
</p>