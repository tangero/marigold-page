---
ID: 1609
author: Patrick Zandl
layout: post
oldlink: 'https://www.marigold.cz/item/cybersky-tv-p2p-pro-televizi-plus-internetovy-rekorder-tv-programu

  '
post_date: 2005-04-09 08:26:41
post_excerpt: ''
published: true
summary_points:
- Cybersky-TV je P2P program pro šíření televizního vysílání s tunerem.
- OnlineTVrecorder.com nabízí online nahrávání TV pořadů s úložným prostorem.
- OnlineTVrecorder.com je v beta verzi a omezeno pro obyvatele vybraných států.
- Cybersky-TV a OnlineTVrecorder.com by mohly fungovat propojeně.
title: 'Cybersky-TV: P2P pro televizi plus internetový rekordér TV programů'
---

<p>Při svém každotýdenním procházení novinek v P2P aplikacích jsem narazil na zajímavost - Cybersky-TV. Zatím bohužel nejde o hotový software, ten by měl být dostupný až 12.4., to už je ale za chvíli. Tak uvidíme, zda to stihnou, nebo zase posunou. </p>

<p>Ale o co jde: Cybersky-TV je program pro P2P šíření televizního vysílání. Stačí mít tuner v počítači a můžete se stát distributorem TV kanálu, pokud tuner nemáte, můžete TV kanály jen přijímat. Podobně, jako satelitem...</p>

<p>Cybersky-TV je vystavěno na P2P bází a pracuje podobně, jako bittorrent, i když podrobnější popis jsem nikde nenašel. Web <a href="http://cybersky-tv.net">Cybersky-TV</a> a <a href="http://www.cybertelly.com/">Cybertelly</a></p>

<p><b>Online rekordér TV programů</b></p>

<p>Ta druhá část mne mrzí, že mne nenapadla dříve, už dříve se to dalo (no, stejně bych to neuměl naprogramovat, tak mne to zase tak nemrzí). Jde o Online rekordér TV programů, který funguje po internetu. Přijdete na <a href="http://www.onlinetvrecorder.com/">OnlineTVrecorder.com</a>, registrujete se, dostanete 6 GB prostoru (časem až 60 GB) pro ukládání TV pořadů a pak už si jen přes web nastavíte, kdy se má co nahrávat, jako na videu. Aplikace je zatím v betě a kvůli právním problémům ji smíte používat jen v případě, že jste obyvatel Antiqui, Vanatu nebo PoS (co to je? Pobřeží slonoviny?), registrovat se jde ale normálně, takže spíše takových chyták pro autorskoprávní organizace. Aplikace zřejmě bude fungovat pořádně až ve spojení s fungující sítí Cybersky-TV, zatím se mi nic nahrát nepodařilo, ale vypadá to velkolepě jednoduše a jako super myšlenka. Že bych ještě letos vyhodil klasickou televizi tamtéž, jako analogovou telefonní linku?
</p>