---
ID: 1645
author: Patrick Zandl
layout: post
oldlink: 'https://www.marigold.cz/item/cisco-linksys-nakupuji-sipuru-a-chystaji-wifi-telefon

  '
post_date: 2005-05-16 09:10:22
post_excerpt: ''
published: true
summary_points:
- Linksys kupuje Sipuru za 68 milionů dolarů v hotovosti a opcích.
- Sipura je získána kvůli výzkumu a zákaznické základně v oblasti VoIP.
- Linksys plánuje s pomocí Sipury rychleji vyvinout WiFi VoIP telefon.
- Analytici vnímali minimální angažmá Linksys ve VoIP negativně.
title: "Cisco – Linksys nakupují Sipuru a chystají WiFi telefon"
---

<p>Dceřiná společnost Cisca firma Linksys kupuje Sipuru, známého výrobce adaptérů pro VoIP. Transakce je ve výši 68 milionů dolarů a bude vyplacena částečně v hotovosti, částečně v opcích. Cisco následně prohlásilo, že Sipuru kupuje kvůli její výzkumné, ale i zákaznické základně. Nejznámějšími výrobky Sipury byly adaptéry konvertující analogové telefony na IP linky. V průmyslovém měřítku se tyto adaptéry montují do některých routerů, například i k routerům Linksys. (<a href="http://www.pcpro.co.uk/news/72208/ciscos-linksys-snaps-up-voip-developer.html">Zdroj</a>)</p>

<p>Pro Linksys je tato akvizice zřejmě velmi důležitá, protože již v minulosti analytici nepříznivě vnímali, že Linksys se ve VoIP angažuje minimálně. Linksys následně prohlásil, že ještě letos přijde na trh s WiFi VoIP telefonem pro domácnosti i firemní použití, ale existovala řada pochybností o tom, že by firma byla schopna tak rychle vyvinout a především odladit něco spolehlivě funkčního. S vývojáři Sipury to jistě půjde lépe. </p>

<p>O adaptérech mezi analogovými linkami a VoIP se říká, že pomalu budou odumírat stejně, jak bude VoIP stále rozšířenějším standardem. Už dnes jsou ethernetové IP telefony docela levné a prodávají se kolem 3000 Kč bez DPH a ceny nadále klesají, jenže takové telefony nevyrábí Linksys ani Cisco, terminály Cisca jsou sice komfortnější, ale také minimálně dvakrát tak drahé.
</p>