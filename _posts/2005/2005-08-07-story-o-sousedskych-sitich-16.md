---
ID: 1757
author: Michal Krsek
layout: post
oldlink: 'https://www.marigold.cz/item/story-o-sousedskych-sitich-16

  '
post_date: 2005-08-07 18:30:34
post_excerpt: ''
published: true
summary_points:
- Lokalita dvě má kruhovou topologii sítě, což zvýšilo spolehlivost.
- Internetová konektivita je nyní od lokálního přeprodejce net4net.
- Testování připojení proběhlo sledováním Otázek Václava Moravce v HQ.
- Connection.cz ztratila zákazníky, protože neumí prodávat konektivitu jinak.
title: Story o&nbsp;sousedských sítích (16.)
---

<p><b>Oook píše:</b><br />
Minulý týden se nám podařilo v lokalitě dvě konečně vytvořit první
kolečko (pro síťaře - změnili jsme topologii ze sběrnicové na kruhovou)
- díky tomu se nám zvedla spolehlivost (což pociťuji zejména snížením
počtu stěžovacích SMS skorotchána). <br />
<br />
Zároveň jsme přestali brát internetovou konektivitu z druhého CLOUDu
přes chybující spoj. Zkoušeli jsme udělat další spoj, bohužel reakce z
druhé strany byla negativní. Internetovou konektivitu bere většina
uživatelů od lokálního přeprodejce, který přeprodává služby net4net
(bývalý transgasNet). Má totiž poblíž budku Transgasu, kudy vedou
optické kabely výše jmenované společnosti. Abych otestoval dostupné
připojení, díval jsem se na Otázky Václava Moravce v "high kvalitě" -
po dobu první hodiny došlo pouze ke dvěma "zakuckáním". Jsem dalek
pronášení nějakých superlativů o kapacitě připojení (máme tu čistě WiFi
infrastrukuturu), nicméně je to rozhodně lepší než dial-up.
Connection.cz tak přišla o poslední zákazníky (neboť default route jsme
všichni otočili proti novém systému a Connection.cz neumí - minimálně v
našem CLOUDu - prodávat konektivitu jinak).<br />
<br />
Teď napřeme naše snažení na propojení našeho CLOUD s dalšími CLOUDy.
Určitě se také podíváme na monitoring sítě - respektive monitoring
vytížení síťové infrastruktury. </p>