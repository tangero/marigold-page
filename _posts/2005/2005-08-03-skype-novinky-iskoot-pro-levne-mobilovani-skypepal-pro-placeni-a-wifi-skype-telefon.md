---
ID: 1755
author: Patrick Zandl
layout: post
oldlink: 'https://www.marigold.cz/item/skype-novinky-iskoot-pro-levne-mobilovani-skypepal-pro-placeni-a-wifi-skype-telefon

  '
post_date: 2005-08-03 17:23:46
post_excerpt: ''
published: true
summary_points:
- iSkoot přesměrovává Skype hovory na mobil přes SkypeOut za nízké poplatky, stojí
  10 USD ročně.
- SkypePal umožní uživatelům SkypeOut platit za služby a zboží pomocí kreditu.
- Skype chystá WiFi telefon pro hovory přes Skype bez nutnosti zapnutého počítače.
- UTStarcom má vyrábět WiFi telefon pro Skype, cena se odhaduje na 150-400 dolarů.
title: 'Skype novinky: iSkoot pro levné mobilování, SkypePal pro placení a&nbsp;WiFi
  Skype telefon'
---

<p>Trojice zajímavých nových práv týkajících se Skype. </p>

<p><strong>iSkoot</strong></p>

<p>Tak za prvé zajímavý software iSkoot (ať mi nikdo neříká, že to není narážka na skoty). Tento software umí přijmout na počítači příchozí hovor na váš Skype a přesměruje jej přes službu SkypeOut na vámi zadané telefonní číslo, třeba na váš mobil. A když vám někdo volá na Skype, může vám on volat zdarma a vy platíte ten hovor jako volání přes SkypeOut, tedy prakticky za pár haléřů. Pro řadu lidí to může být zajímavé. <a href="http://www.iskoot.com/">Web iSkoot</a>. Prý zainvestováno Skype. Software se platí 10 USD za rok, demo na měsíc zdarma.</p>

<p><center><img src="/wp-content/uploads/20050803-iskoot.jpg" alt="iSkoot" width="428" height="305" /></center></p>

<p><strong>SkypePal</strong></p>

<p>Další zajímavostí je chystané rozhraní SkypePal, které by umožnilo uživatelům s předplaceným kreditem (tedy se službou SkypeOut) pomocí tohoto účtu platit za nejrůznější služby a zboží. Vzhledem k tomu, že počet uživatelů SkypeOut jde do milionu, může to být zajímavé a rozhodně by to napovídalo, kam by se mohly ubírat kroky Skype pro zinkasování a finanční vytěžení jeho jedinečné komunity. První info najdete <a href="http://forum.skype.com/viewtopic.php?t=32244">zde ve fóru Skype</a>, zde je pak <a href="http://www.connectotel.com/skype/skypepaymentapi.pdf">návrh pro API </a>ke SkypePal - zatím draft. Ovšem je za tím Connectotel.</p>

<p><strong>Skype WiFi telefon</strong></p>

<p>Další lahůdku na sebe <a href="http://share.skype.com/blog/products_and_services/the_wifi_phone_prototype">práskl Skype na svém blogu</a>. Chystá se WiFi telefon. Nic víc o něm není na tuty známo, měl by umožnit přijímat a realizovat hovory přes váš Skype účet bez zaplého počítače, takže vlastně první čistě hardware telefon pro Skype. Pár lidí už soudí, že bude stát kolem 150-200 dolarů, já bych se obával tak dvojnásobku. Telefon prý má dělat UTStarcom, který ale není známý tím, že by příliš držel termíny. Ano, je to ta firma, co designuje modemy pro IP Wireless a se kterými se tady setkáme u T-Mobile.
</p>