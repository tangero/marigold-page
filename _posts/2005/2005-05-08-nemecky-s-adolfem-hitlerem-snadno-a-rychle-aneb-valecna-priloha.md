---
ID: 1636
author: Patrick Zandl
layout: post
oldlink: 'https://www.marigold.cz/item/nemecky-s-adolfem-hitlerem-snadno-a-rychle-aneb-valecna-priloha

  '
post_date: 2005-05-08 11:28:23
post_excerpt: ''
published: true
summary_points:
- iDNES vydal flashovou prezentaci o druhé světové válce s videozáznamy.
- Hitlerovy projevy s českým textem jsou dostupné pro jazykovou a rétorickou analýzu.
- Příloha nabízí i dobový pořad o nutriční hodnotě bramborové nati z roku 1945.
- Autor doporučuje svou starou recenzi Mein Kampf, za kterou dostal obsílku.
title: Německy s&nbsp;Adolfem Hitlerem snadno a&nbsp;rychle (aneb válečná příloha)
---

<p>Na iDNESu vyšla příloha věnovaná druhé světové válce. Není to jen pár textů a rozhovorů s pamětníky, je to celá flashová presentace, moc hezky udělaná. <a href="http://imgs.idnes.cz/oprilohy/infografika/valka/start.html">Najdete ji zde</a>. </p>

<p>Zaujala mne hlavně jedna věc. K dispozici jsou nejenom videozáznamy, ale i Hitlerovy projevy (z každého roku tak jeden až tři zásadní), které si můžete poslouchat a ve flashi se simultánně při tom zobrazuje český text. Kdysi jsme ve škole hitlerovy projevy používali při výuce německé rétoriky, protože jestli něco Hitler uměl, tak to byla právě německá rétorika. Jenže pak se toho někdo domákl, byl z toho průser a výuka na hitlerových projevek skončila. Jestli trochu německy umíte, stačí jen trochu, abyste se mohli v projevu orientovat, zkuste si to na iDNES, je to opravdu poučné, nejenom jazykovědně, ale i tím, že přeci jen možná trochu pochopíte, čím Hitler davy strhával. </p>

<p>Pokud by vám nestačil Hitlerův projekt na dokreslení, doporučím v roce 1945 vyposlechnout pořad o hodnotě bramborové nati, kde se dozvíte, zda má nějakou nutriční hodnotu a jak ji nejlépe připravovat. </p>

<p>Velmi hezká multimediální příloha, jen co je pravda. Škoda, že se s takovými nesetkáváme výrazně častěji a i při moderních událostech, přeci jen je to osvěžení a využití toho, co internet nabízí.
</p>

<p><i>Update: a můžete si přečíst <a href="/item/adolf-hitler-mein-kampf/category/povidky-a-jine-newifi">moji starou recenzi Mein Kampf</a>, ve své době byla tak populární, že jsem za ni dostal obsílku :)</i>
</p>