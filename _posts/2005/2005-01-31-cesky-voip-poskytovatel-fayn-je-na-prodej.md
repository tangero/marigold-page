---
ID: 1504
title: >
  Český VoIP poskytovatel Fayn je na
  prodej
author: Patrick Zandl
post_excerpt: ""
layout: post
oldlink: >
  https://www.marigold.cz/item/cesky-voip-poskytovatel-fayn-je-na-prodej
published: true
post_date: 2005-01-31 16:56:17
---
<p>Společnost Fayn.cz s.r.o, poskytovatel
stejnojmenné služby telefonování po internetu je na prodej. Podle D.
Kirše ze společnosti Fayn <i>"společnost prochází změnou struktury,
kterou doprovází jednání s dalšími partnery. Cíl a účel je jediný,
zvýšení podnikatelské úspěšnosti faynu na domácím trhu a další expanze."</i></p>

<p>Nový
partner by měl do společnosti přinést zřejmě zejména další peníze.
Podle neoficiálních informací (komparovaných s alokací čísel) má Fayn
kolem 2000 klientů a podle střízlivých odhadů by na finanční
soběstačnost potřeboval ještě jednou tolik. </p>

<p>Fayn byl zřejmě
prvním poskytovatelem internetové telefonie pro domácnosti, který začal
nabízet i příchozí číslo, nejenom odchozí volání. Používá technologii
slovenské firmy Voipac, které ja také čtyřicetiprocentním akcionářem
společnosti, další část drží zejména skupina kolem brněnského
podnikatele L. Chodáka (Unis Computers)</p>
