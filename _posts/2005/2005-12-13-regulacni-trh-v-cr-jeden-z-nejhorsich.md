---
ID: 1896
author: Noname
layout: post
oldlink: 'https://www.marigold.cz/item/regulacni-trh-v-cr-jeden-z-nejhorsich

  '
post_date: 2005-12-13 15:02:08
post_excerpt: ''
published: true
summary_points:
- Studie Jones Day a SPC Network hodnotí regulaci telekomunikací v ČR jako jednu z
  nejhorších.
- ČTÚ pracuje nezávisle a formálně správně, ale pomalu a s mnoha nedostatky v regulaci
  trhu.
- Nový telekomunikační zákon situaci nezlepšil, spíše zvýhodnil Český Telecom.
- Autor vyzývá radu ČTÚ a ty, kteří ji volí, k nápravě situace v telekomunikacích.
title: Regulační trh v ČR – jeden z nejhorších
---

<p><strong>Noname píše:</strong><br/> Kolega Vašek Rada připravil krásný <a href="http://www.internetprovsechny.cz/clanek.php?cid=147">článek na webu IPV, vycházející ze Studie Jones Day a SPC Network realizované pod názvem „Regulatory Scorecard 2005“ pro organizaci ECTA (The European Competitive Telecommunications Association)</a>.</p>

<p>Je z něj zcela jasné, že regulace telekomunikačních služeb v ČR je na jedné z nejhorších úrovní ze všech sledovaných zemích, jediné co je u nás z 21 kritérií na slušné úrovni jsou zpracování náležitostí a nezávislost. Takže jinými slovy, ČTÚ pracuje sice nezávisle a papípově správně, ale strašně pomalu, průměrně trasparentně, s průměrnými pravomocemi a sankcemi, neschopné získávat přiměřené zdroje pro svou činost, naprosto nesleduje ani nenapravuje trh, jeho sankce jsou zcela neúčiné, odvolací řízení naprosto neefektivní, na příšerné úrovni je povinnost přístupu, ohromně diskriminuje některé účastníky, dělá špatnou cenovou kontrolu, špatně separuje účetnitví, dává průměrné právo na prostor a špatně řeší dostupnost a přenositelnost čísel. Co se týče klíčových produktů pak regulace úzkopásmového přístupu je na příšerné úrovni, stejně tak mobilního přístupu a služby podnikové sféře, regulace na úrovni širokopásmového přístupu je průměrná.</p>

<p>ČTÚ a pan Stádník osobně při poukazování na svou neschopnost vždy tvrdili, že za vše mohou špatné zákony a že vše vyřeší nový telekomunikační zákon. Ten už je zde více než půl roku, za tu dobu se nestalo ale vůbec nic, když nepočítáme prapodivné rozhodnutí, kterým fakticky zvýšili o desítky procent příjmy Českého Telecomu z vytáčeného připojení a až 70% snížili příjmy alternativních operátorů; a dále rozhodnutí o pokutě pro ČTc, kdy jej pokutují za to, že uvedli na trh nabídky s volnými minutami, které jim ale před tím schválili.</p>

<p>Prosím, jestli to tu čte někdo z rady ČTÚ, můžete s tím proboha začít něco dělat! A nebo ještě lépe někdo z těch, kdo zmíněnou radu volí.</p>