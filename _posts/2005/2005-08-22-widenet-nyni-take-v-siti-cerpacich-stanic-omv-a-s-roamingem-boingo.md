---
ID: 1782
author: Patrick Zandl
layout: post
oldlink: 'https://www.marigold.cz/item/widenet-nyni-take-v-siti-cerpacich-stanic-omv-a-s-roamingem-boingo

  '
post_date: 2005-08-22 07:54:35
post_excerpt: ''
published: true
summary_points:
- WideNet zprovoznil první WiFi přípojné body na čerpacích stanicích ÖMV.
- WideNet spolupracuje s CommOnline a rozšiřuje WiFi pokrytí na 52 ÖMV pump.
- WiFi signál WideNetu pokrývá vnitřek i parkoviště čerpacích stanic ÖMV.
- Boingo roaming je dostupný v síti WideNet, podporuje Skype Zones VoIP.
title: "WideNet nyní také v síti čerpacích stanic OMV a s roamingem"
  Boingo
---

<p>Společnost WideNet zprovoznila první část přípojných bodů v síti čerpacích stanic ÖMV.  V síti WideNetu je nyní dostupný roaming pro klienty Boingo, jednoho z největších světových agregátorů pro bezdrátové připojení.  </p>

<p>Díky spolupráci WideNetu se společností CommOnline –  provozovatelem reklamy na LCD obrazovkách – je nyní služba bezdrátového připojení k internetu dostupná na prvních šesti čerpacích stanicích sítě OMV. Nyní probíhá intenzivní výstavba v dalších lokalitách tak, aby bylo v následujících třech měsících pokryto až 52 lokalit na pumpách po celé ČR, především v blízkosti hlavních dopravních tepen.</p>

<p>V rámci plánování pokrytí je dbáno na to, aby byl WiFi signál snadno dostupný jak uvnitř obchodu, kavárny či restaurace, která je součástí čerpací stanice, ale také vně budovy na parkovišti pro ty uživatele, kteří chtějí pouze stáhnout elektronickou poštu a ihned pokračovat v cestě.  Proto jsou lokality vybaveny typicky dvěma všesměrovými anténami, jednou uvnitř prodejny a druhou určenou pro venkovní pokrytí. </p>

<p>Cena za připojení u ÖMV je shodná se zbytkem sítě WideNet a začíná na 30,- Kč za připojení na 15 minut.  Službu je možné čerpat na základě předplaceného kupónu – voucheru (jejich prodej u pokladny čerpací stanice se připravuje), prostřednictvím online platby eBankou, bezpečnou transakcí s libovolnou platební kartou, nebo zasláním prémiové SMS. </p>

<p>Novým roamingem pro WideNet hotspoty je operátor Boingo.  Boingo Wireless nabízí zabezpečené bezdrátové připojení k internetu v 18.000 hotspotech po celém světě, nyní i v České republice (a také na 142 letištích, 3034 hotelech a v 2096 kavárnách). </p>

<p>Boingo spolupracuje aktivně se známým provozovatelem internetové telefonie – Skype a díky tomu mohou uživatelé služby s názvem Skype Zones používat všechny hotspoty zapojené do partnerské sítě Boingo pro telefonování. Skype Zones umožňují za 3 USD měsíčně až dvě hodiny připojení a telefonování, nebo za 8 dolarů službu bez omezení. Více informací je dostupných <a href="http://skypezones.boingo.com">na této adrese</a>.</p>

<p>Hotspoty WideNetu jsou prvními u nás, kde je díky tomuto spojení oficiálně podporováno telefonování po internetu (VoiP).
</p>