---
ID: 1679
author: Patrick Zandl
layout: post
oldlink: 'https://www.marigold.cz/item/superhlas-dalsi-voip-telefonie-zamerena-na-firmy

  '
post_date: 2005-06-12 22:05:16
post_excerpt: ''
published: true
summary_points:
- SuperHlas VoIP služba Zdeňka Cendry cílí na firemní uživatele od roku 2004.
- SuperHlas umožňuje vytvoření callcentra a funguje jako vzdálená softwarová ústředna.
- VoIP telefony lze pořídit od 500 Kč, měsíční paušál začíná na 249 Kč.
- Služby založené na Asterisku, jako SuperHlas, budou zřejmě přibývat.
title: "'SuperHlas – další VoIP telefonie zaměřená na firmy"

  '
---

<p>Zejména na firemní uživatele je zaměřena VoIP služba <a href="http://www.superhlas.cz">SuperHlas</a>. Není tak úplně nejnovější (2004), ale psalo se o ní málo, takže si dovolím na ni speciálně upozornit. Už podle předpony Super se právem domníváte, že patří do rodiny služeb Zdeňka Cendry (také SuperHosting). </p>

<p>SuperHlas je služba slibující spíše profesionální služby. Máte možnost si v ní jednoduše udělat dokonce i callcentrum, je to vlastně vaše vzdálená softwarová ústředna a konkurence spíše pro Contactel Fórum nebo ještě spíše Unient Viphone. Tomu také odpovídá struktura poplatků, nakonfigurujete si, jaké všechny služby chcete a vypadne vám měsíční paušální poplatek. </p>

<p>Zajímavostí je docela slušně propracovaná dotační politika VoIP telefonů, nejlevnější pořídíte již od 500 Kč (Budgetone 102), měsíční paušál začíná na 249 Kč u tarifu Dialtone (nemá možnost volat do telefonní sítě – to mi přijde přeci jen trochu drahé). </p>

<p>Zdá se, že s VoIP službami vznikajícími na instalaci Asterisku si ještě užijeme :)
</p>