---
ID: 1465
author: Patrick Zandl
layout: post
oldlink: 'https://www.marigold.cz/item/po-dlouhe-dobe-jsem-zase-napsal-clanek

  '
post_date: 2005-01-05 08:08:14
post_excerpt: ''
published: true
summary_points:
- Článek Orkut, pozvánky a budoucnost SocioWare byl slíben v listopadu, ale dopsán
  až nyní.
- Autor článek pojal jako pokus o prosazení tématu socioware na Lupě.
- Socioware je trend, jehož budoucnost je nejistá, na rozdíl od existujícího Orkut.
- Autorovi chybí v českých médiích články o nových, rozvíjejících se trendech.
title: "'Po dlouhé době jsem zase napsal článek"

  '
---

<p>Můj dnešní článek na Lupě s názvem <a href="http://www.lupa.cz/clanek.php3?show=3871">Orkut, pozvánky a budoucnost SocioWare</a>, má pohnutou historii. Slíbil jsem ho udělat už někdy v listopadu, kdy jsem ho taky začal z části psát a připravovat, jenže pak jsem ho pro různé nemoci, dovolené a jiná zaneprázdnění a dopsal jsem ho teprve teď, když už si nový šéfredaktor Lupy musel myslet, že si s ním věčnými odklady dělám legraci. Nedělal, prostě jsem nestíhal. V práci se toho nějak nakupilo, po bezmála měsíční nepřítomnosti na mne čekala deset čísel tlustá hromada papírů na prostudování, kterou jsem se prokousal až včera. Nicméně myslím, že je to můj rekord, protože jsem dva měsíce nenapsal ani čárku (vyjma vlastního serveru).</p>


<p>Co k článku dodat - časový tlak na něm je vidět, škoda toho, ale kdo ví, kdy bych se k tomu jinak dostal. Navíc z mé strany jde o takový malý pokus podstrčit Lupě něco nejistého. Článek jsem totiž mazaně přislíbil na téma Orkut, jenže v průběhu psaní článku (po dvou odstavcích) jsem se rozhodl, že by bylo lepší pozastavit se u tématu socioware, mého oblíbeného tématu, o kterém se na českém internetu  prakticky nepíše. Zatímco Orkut je existující tutovka, socioware je trend, u kterého je dnes předčasné řici, zda se nedostane ven z laboratoří a myslí snílků, nebo naopak zda bude do budoucna perspektivní a zajímavý. A tak jsem téma propašoval na Lupu, přičemž mne zajímá, zda lidi jsou ochotni číst články o trendech a technologiích, které vlastně ještě neexistují (z Marigolda se mi zdá, že ano). Mně to chybí. Sám si snažím udržovat přehled o tom, kam vývoj i v oblasti software a internetu směřuje, jenže se tomu nikdo u nás systematicky nevěnuje. Všechny trendy česká média i servery zachycují, až když už jsou v plném běhu, o nových myšlenkách je toho opravdu velmi málo. A to je škoda - rozvíjet je lepší, než následovat&#8230;
</p>