---
ID: 1561
author: Patrick Zandl
layout: post
oldlink: 'https://www.marigold.cz/item/proc-dialery-nezrusit

  '
post_date: 2005-03-02 07:59:00
post_excerpt: ''
published: true
summary_points:
- Operátoři chtějí bojovat proti podvodným dialerům, ale řešení nemusí být stoprocentní.
- Dialery (připojení přes modem a 976) nemají obchodní smysl a lze je nahradit linkou
  906.
- Přístup do datových sítí přes 976 je problematický, mobilní volání na 906 je transparentnější.
- Operátoři by mohli přijít o část příjmů z podvodných datových služeb.
title: "Proč dialery nezrušit….?"
---

<p>Operátoři konečně přišli na to, jak budou bojovat proti podvodným dialerům, hlásá <a href="http://www.apvts.cz/novinky.php?dokument_id=321">prohlášení APVTS</a>. V řadě článků se dočtete, že nic není stoprocentní a všechno lze obejít. </p>

<p>Marigold zase něco nechápe. Proč bychom neměli zrušit dialery, tedy připojování do sítě přes modem a číslo 976? Z hlediska obchodního tato služba nemá valného smyslu. Pokud ji chcete poskytovat na legitimní a smysluplný produkt,  můžete ji velmi snadno nahradit tím, že zákazníka poprosíte, aby zavolal na telefonní linku 906 s příslušným tarifem a držel ji spojenou po dobu, kdy je na placených stránkách. Tuhle metodu používají běžně placené pornostránky, takže asi funguje a není to jen moje teorie. </p>

<p><b>Existuje nějaká služba (nepodvodná), kterou by nebylo možno takto poskytovat? </b></p>

<p>Podle mne totiž jsou s placeným přístupem do datových sítí přes 976 jen problémy. Pokud se tak chcete připojovat na placenou stránku, musíte si pamatovat, že příště až budete surfovat normálně po netu, máte připojení změnit. Oproti tomu mobilní telefon pro vytočení 906 čísla má snad už každý při ruce a je pro každého zřejmé, zda voláte nebo nevoláte a na jaké číslo. Jednoduché a transparentní řešení, proti kterému by ani regulátor nemohl nic říci. </p>

<p>Dumám nad tím, zda jedinou vadou na kráse by bylo, že operátoři by přišli o část příjmů, které lidé utratí při drahých datech svojí nepozorností či přímo podvodem na nich páchaným.
</p>