---
ID: 1859
author: Patrick Zandl
layout: post
oldlink: https://www.marigold.cz/item/invex
post_date: 2005-10-25 08:46:34
post_excerpt: ''
published: true
summary_points:
- Invex zítra, autor platí vstupné a vrací se večer do Prahy.
- Brno oblíbené, ale dálnice do Prahy je časově náročná a odrazující.
- Schůzky Invexu hlavně pracovní a s přáteli, v Praze není čas.
- Technologie viděny, autor se na Invexu zaměří na schůzky.
title: Invex
---

<p>Zítra mne čeká Invex. Kalendář v Nokia 6680 se červená schůzkami, poprvé za dlouhou předlouhou dobu se mi nepoštěstilo ukořistit volňásek ani jsem se neobtěžoval akreditovat se, takže u kasy budu poctivě platit vstupné. A ani jsem si nesehnal nic na přespání, takže večer pomašíruju zpět do Prahy.</p>

<p>Do Brna se těším, mám to město rád, na chvíli se projdu po oblíbených místech, než se zase poženu zpět do Prahy po úděsné dálnici. To je totiž největší slabina Invexu a Brna vůbec, alespoň pro mne. Dálnice. Jedete po ní něco mezi jednou a půl až pěti hodinami, to podle toho, jak se zadaří. Je to pro mne důvod, proč uvažovat, zda na Invex jet či nejet. Řešením může být autobus, spíše vlak - jenže vlak do Brna jezdíval dlouho a spolku s potřebnými přesuny byl děsivou časovou ztrátou. Takže zase autem - a doufat, že se dálnice bude dát projet v přiměřeném čase... </p>

<p>Většina schůzek je pracovních, nebo s přáteli a známými, kteří jsou většinou z Prahy, ale v Praze není tolik času na schůzky. Ani mne nenapadá, na co bych se chtěl jít podívat jako pisálek. HSDPA jsem viděl, TD-CDMA jsem viděl, mobilní televizi jsem viděl (a <a href="http://www.mobilring.cz/index.php?option=com_mbr_content&amp;task=view&amp;id=391&amp;category=operatori">psal o ní teď zde na Mobilringu</a>) VoIP jsem viděl, knížku jsem nestihl. Safra, ještě, že mám ty schůzky.
</p>