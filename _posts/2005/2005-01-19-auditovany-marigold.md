---
ID: 1484
title: Auditovaný Marigold
author: Patrick Zandl
post_excerpt: ""
layout: post
oldlink: >
  https://www.marigold.cz/item/auditovany-marigold
published: true
post_date: 2005-01-19 14:23:54
---
<p>Jestli se nemýlím, je Marigold.cz jediným auditovaným weblogem <i>(jak to udělat, aby Pooh.cz nebyl weblog a byl jsem fakt jediný?)</i> na českém internetu <i>(ha, možná celosvětově, to zní světově!)</i>. Kdysi jsem to udělal proto, že jsem si chtěl porovnávat a zkoumat, jak se vyvíjí návštěvnost weblogu versus klasická média, takže kdo máte přístup <a href="http://www.iaudit.info/ap/">do detailů iAuditu</a> (něco je free, nevím zda vše), můžete si tam zkusit porovnat návštěvnost Marigolda a klasických zpravodajských serverů. Není to nezajímavé, ale nemám čas tu to teď pitvat, i když jsem jednou zašel tak daleko, že jsem přepočítával výkon blogera na výkon autora běžného zpravodajského serveru, co se do poměru návštěvnosti týká. Na co takové výpočty? Chtěl jsem zjistit, kolik autorů technicky zaměřených weblogů se musí ještě objevit, aby byl výkon weblogerů schopen nahradit české technické zpravodajské servery. Vyšlo mi překvapivě malé číslo!</p>

<p>S čísly se dá kouzlit a dedukovat z nich ledasco. Pokud se tedy chcete pokochat ročními výsledky marigolda za periodu prosinec 2003 až prosinec 2004, najdete <a href="/download/marigold12-2004.pdf">je zde v PDF</a>. Jen shrnu - Marigolda si měsíčně přečte mírně pod 20 000 unikátních návštěvníků (je to moc nebo málo?). Osobně odhaduji (z <a href="http://stats.marigold.cz">interních statistik</a> a trackingu v databázi), že tak tři tisícovky jej čtou pravidelně (tedy vědomně vyklepají URL do browseru či přes RSS (to se do statistik iAuditu nepočítá), dalších cca 5-7 tisíc lidí spíše nepravidelně (když se děje něco, co čekají, že okomentuju, či najdou někde odkaz, že píšu něco zajímavého) a zbytek do těch dvaceti tisíc jsou lidi, které přivanou vyhledávače a kteří se třeba už nikdy nevrátí. </p>

<p>Interpretujte si to samozřejmě jak chcete. Kdybych psal tiskovou zprávu, dalo by se z toho uvařit ledasco ;)
</p>
