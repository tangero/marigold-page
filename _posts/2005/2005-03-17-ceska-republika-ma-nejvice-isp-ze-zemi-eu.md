---
ID: 1581
author: Patrick Zandl
layout: post
oldlink: 'https://www.marigold.cz/item/ceska-republika-ma-nejvice-isp-ze-zemi-eu

  '
post_date: 2005-03-17 07:39:00
post_excerpt: ''
published: true
summary_points:
- Česká republika měla v roce 2003 nejvíce ISP v EU, celkem 1815.
- Eurostat uvádí, že číslo ISP v ČR zahrnuje držitele licence pro připojování.
- Komunitní sítě v ČR mají licenci pro připojování "pro jistotu".
- Dostupnost a cena internetu v ČR vedou k vytváření komunitních sítí.
title: "'Česká republika má nejvíce ISP ze zemí EU"

  '
---

<p>Podle statistiky Evropské unie (Eurostatu) má Česká republika nejvíce ISP ze všech členských států EU. Nikoliv v přepočtu na hlavu, ale v absolutních číslech. Podle této <a href="http://epp.eurostat.cec.eu.int/cache/ITY_OFFPUB/KS-NP-05-008/EN/KS-NP-05-008-EN.PDF">statistické ročenky</a> jsme koncem roku 2003 měli 1815 ISP, zatímco Německo pouhých 800, Velká Británie ještě o stovku méně. </p>

<p>Čím to je, že porážíme o dvě koňské délky státy s desetinásobkem obyvatelstva? To je u nás tak lukrativní podnikatelské prostředí v oblasti připojování k internetu? Řekl bych, že nikoliv. Sám Eurostat zdůrazňuje, že v případě ČR toto číslo obsahuje počet držitelů licence pro připojování k internetu, tedy jednotlivých subjektů, které mají právo připojovat ostatní. Což znamená dvě věci: </p>

<p>1) bumážku na připojování k netu má dnes "pro jistotu" každá druhá komunitní síť, protože se bojí, že jí na to někdo vlítne a bude ji popotahovat. Ergo jsme regulačně přebuzerovaní. </p>

<p>2) situace s připojením do netu je u nás tak zoufalá, že se lidem vyplatí združovat se do komunitních sítí, případně se připojovat přes one-man ISP jen kvůli tomu, aby se k nim internet dostal a bylo to za cenu únosnou pro soukromou kapsu. Což je věc, kterou jsem předpokládal, ale netušil jsem, že mi ji "oficiálně potvrdí EU". </p>

<p>Co dodat. V poslední době jsem se pokoušel v Praze sehnat tři ADSL linky do lokalit, které nepovažuji za nějak extrémní, odlehlé. Třikrát jsem pohořel. A to počítám jen vlastní přímou zkušenost, ne lidi, o kterých vím, že by ADSL chtěli a taky to "nějak nejde". ISP pro rezidenční trh je u nás opravdu nějak padlé na hlavu a Český Telecom to zatím přes všechny velkohubé kecy nevylepšil. Jen tu reklamu má slušně masivní.
</p>