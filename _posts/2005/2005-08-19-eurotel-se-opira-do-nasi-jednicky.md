---
ID: 1776
title: Eurotel se opírá do naší jedničky
author: Patrick Zandl
post_excerpt: ""
layout: post
oldlink: >
  https://www.marigold.cz/item/eurotel-se-opira-do-nasi-jednicky
published: true
post_date: 2005-08-19 08:10:11
---
<p>Eurotel zřejmě někde vyhrabal příručku <em>"Nasíráme T-Mobile ve třech snadných krocích"</em> a dneska pouští naší čerstvé mobilní jedničce žilou. V dnešní MF DNES vyšla v sešitě A (=tom prvním =tom nejdražším) hned trojice celostránkových inzerátů, u kterých jen Robinson Crusoe může být na pochybách, k čemu se vztahují. </p>

<p>Eurotel na to jde chytře, když konstatuje, že jeho zákaznící o něj mají stále větší zájem, když si koupili třikrát více tarifů. Na další stránce předkládá deset důvodů, proč si ho zákazníci volí. A v posledním inzerátu do toho jde na plno: "Pro nás existuje pouze jedna jednička. Vy.".</p>

<p>Už jsem to psal minulý týden do Lidovek a tento týden o tom povídal do rádia: titul mobilní jedičky je taková píárková záležitost.  Převracejte čísla v hlavě, trochu je přitáhněte na svoji stranu a máte doma, čeho je zapotřebí. T-Mobile získal vedení v jedné sice snadno měřitelné a nápadné veličině, bohužel také v té zrovna málo důležité a velmi snadno ovlivnitelné. Abyste byli jednička na trhu, musíte vítězit ve všech veličinách a to bez diskuse, takže T-Mobile čeká hlavně zvýšení ARPU a EBITDA, protože to je to, z čeho se kupuje šampus na oslavu. </p>

<p>To nic nemění na tom, že situace na trhu se postupně vyrovnává. Ostatně, když po mně v BBC chtěli nějaké fatální prohlášení, pravil jsem, že do pěti let se podíly operátorů na trhu prakticky vyrovnají a rozdíly budou v řádu procent (a to i ve výnosech). A tomu věřím - ačkoliv nás čekají dva silné poryvy větru a to MVNO (Mobilní virutální operátoři) a MNP (přenositelnost mobilních čísel).
</p>
