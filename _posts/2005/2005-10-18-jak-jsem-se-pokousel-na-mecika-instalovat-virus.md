---
ID: 1849
author: Patrick Zandl
layout: post
oldlink: 'https://www.marigold.cz/item/jak-jsem-se-pokousel-na-mecika-instalovat-virus

  '
post_date: 2005-10-18 08:58:29
post_excerpt: ''
published: true
summary_points:
- Mečík (Mac OS) uživateli ukázal frontu virů ve firemní schránce.
- Antivir na Mečíku není nutný, albánské viry vyžadují formátování disku.
- Virus pod Mečíkem se nespustil, systém navrhl instalaci VirtualPC.
- Uživateli viry na Mečíku nechybí, což považuje za pozitivní.
title: "'Jak jsem se pokoušel na Mečíka instalovat virus"

  '
---

<p>S Mečíkem si neznalý Windowsář užije řadu zábavy. Kupříkladu včera jsem si vybíral firemní schránku a viděl jsem tu frontu virů. Antivir jsem si na Mečíka ještě neinstaloval, neb mne někdo ujistil, že to není k ničemu. Na mečíkovi fungují zejména albánské druhy virů: Jsem virus z Albánie, vzhledem k situaci v mé zemi bych potřeboval, abyste mne pro moje správné fungování rozeslali emailem svým přátelům a pak si zformátovali pevný disk. </p>

<p>A tak jsem se odhodlal k pokusu, na který bych si pod Windows netroufl. Spustil jsem virus. Samozřejmě pod neprivilegovaným uživatelem, přeci jen, co kdyby. Mečík chvíli chroustal a pak bodře pravil, že tento typ souboru neumí sám spustit a že jestli se má podívat po nějaké aplikaci, která by to zvládla. I řekl jsem si, proč ne. Mečík opět vteřinku chroupal a pak mi poradil, že si můžu instalovat VirtualPC, což je emulace Windows prostředí poc Mac OS. Nevýhodou myslím je, že je placená (informace bez záruky a torrentu). </p>

<p>No super. Kdyby mi chyběly viry, mám vyhráno :)</p>

<p>Poznámka na závěr: zatím mi nechybí. A je to příjemné vědomí.
</p>