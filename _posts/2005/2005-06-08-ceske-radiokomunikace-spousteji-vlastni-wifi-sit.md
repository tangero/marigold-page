---
ID: 1676
title: >
  České Radiokomunikace spouštějí
  vlastní WiFi síť
author: Patrick Zandl
post_excerpt: ""
layout: post
oldlink: >
  https://www.marigold.cz/item/ceske-radiokomunikace-spousteji-vlastni-wifi-sit
published: true
post_date: 2005-06-08 15:20:25
---
<p>Vlastní WiFi síť pro připojování koncových uživatelů dneska spustily České Radiokomunikace. V celkem 55 lokalitách nabízí ČRa pokrytí především pro rezidenční zákazníky, čemuž mají odpovídat i ceny kolem 500 Kč (dle délky předplacení) i způsob platby - služba je provozována jako předplacená. </p>

<p>Zákazníci si vyberou délku předplatného na 1, 3 nebo 6 měsíců. Od délky předplatného se bude odvíjet cena za připojení od 450 do 499 Kč vč. DPH měsíčně. <em>Služba je poskytována zásadně bez omezení objemu stažených dat a s ochranou proti tzv. „stahovačům“.</em> Jsem zvědavý, jak tahle ochrana proti stahovačům bude fungovat. </p>

<p>Zajímavé je, že ČRa síť označují jako <i>nejlevnější profesionální WiFi sítě</i>. Nejlevnější bych chápal, ale spolu s WiFi mi slovíčko <em>profesionální</em> moc nesedí. WiFi je služba negarantovaná, samotná tisková zpráva ČRa to uvádí pro jistotu několikrát, aby si někdo nemyslel, že je nějaká rychlost garantována. Garantovano je jen maximum tricet lidi na jednom AP s tím, že se dělí o půlmegovou linku, do budoucna se počítá se 2 Mb/s. ČRa tím asi chtěly říct, že jde o nejlevnější WiFi síť postavenou velkou a prachatou firmou, u níchž bychom ty ceny asi neočekávalo, protože jinak bych si troufl soudit, že i řada dalších stavitelů WiFi sítí je dost profi. </p>

<p><a href="http://www.cra.cz/main.php?pageid=10&amp;press_id=731">Tisková zpráva ČRa je zde</a>. Seznam přípojných bodů <a href="http://wifi.bluetone.cz/newwasuser/availability.php?act=5">je zde</a>. </p>

<p>Do budoucna chtějí mít ČRa až 400 přípojných bodů. Škoda, že nějakou rezidenční službu nezkoušejí v pásmu 3,5 GHz, na které mají licenci a kde by se už dalo experimentovat s WiMaxem a ne tím korejským andělem.
</p>
