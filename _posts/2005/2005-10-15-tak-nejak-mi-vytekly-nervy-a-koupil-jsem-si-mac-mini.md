---
ID: 1847
author: Patrick Zandl
layout: post
oldlink: 'https://www.marigold.cz/item/tak-nejak-mi-vytekly-nervy-a-koupil-jsem-si-mac-mini

  '
post_date: 2005-10-15 09:13:27
post_excerpt: ''
published: true
summary_points:
- Notebook uživatele selhal, což vedlo ke ztrátě neuložené knihy (150 000 znaků).
- Ztráta dat vedla k rozhodnutí reorganizovat uživatelův "strojový park".
- Notebook bude používán hlavně v kanceláři, aby se snížilo riziko poškození.
- Uživatel si koupil Apple Mac Mini na domácí použití, aby si spravil náladu.
title: "Tak nějak mi vytekly nervy a koupil jsem si Mac Mini"
---

<p>Chudák MaLér asi celou noc čekal, jestli si ráno na Marigoldovi  přečte odsuzující hanopis svého miláčka. Ale vezměme to  popořádku.</p>

<p>Ve čtvrtek jsem dorazil do práce, pustil notebook, chvíli pracoval  a pak jsem si šel koupit nějaké to pitivo. Přijdu do kanceláře a  na notebooku hrdě září modrá obrazovka smrti. Krčím rameny,  dávám restart, notes ještě bootuje, jenže pak už se mu nějak  nechce dotáhnout systém a začíná to v něm klapat. Diagnostika je  rychlá a krátká - náhlá smrt pevného disku.</p>

<p>Zajel jsem do servisu (jak správně někdo z fotky odhalil, je to ITS  na Vinohradské), tam mi diagnózu potvrdili. Až do téhle chvíle  jsem byl vysmátý, firemní data dlí v bezpečí zálohovací  jednotky.</p>

<p>Jenže pak mi to došlo. Kniha. Sakra kniha. Jasně, tu jsem přeci  neuložil do oblasti, odkud se všechna data každý den automaticky  sesosají na zálohovací jednotku! Prošmejdil jsem zálohy a bylo to  jasné. Stopadesát tisíc znaků, deset tabulek a padesát obrázků  je v prdeli, promiňte mi to slovo.</p>

<p>Jako pisálek neznám nic horšího. Napsat rozsáhlý text a muset  jej psát znovu je noční můra. Příšernost. Už jste jednou  všechno objevili, napsali a najednou musíte znovu a zhruba v  totožné kvalitě. Nějak mne to sebralo.</p>

<p>Abych si spravil náladu, rozhodl jsem se k reorganizaci svého  strojového parku. Tak ponejprv je zřejmé, že notesu nesvědčí,  když ho všude sebou tahám. Je to sice IBM R50 - teoreticky odolný  stroj, ale na Zandla, byť starostlivého, nemá dost odolnosti.  Řešení - notes po opravě bude trůnit hlavně v kanceláři, tahat  ho s sebou domů a zpět do kanclu každý den nebudu. Alespoň nebude  putovat třikrát za rok do opravy (jediné, co jsme ještě  nevyměnili, je šasičko a to to asi taky čeká).</p>

<p>Jenže otázka zněla, co domů. A tak jsem si konečně ospravedlnil  svůj dávný sen. Apple Mac Mini. Byl pátek ráno, zavolal jsem  MaLérovi, že OKAMŽITĚ a urgentně potřebuju MiniMaca a ať ho  sežene. MaLér pravil, že jistěže, že se mohu ihned stavit.  Samozřejmě a zcela mazaně mi připravil toho nejdrazšího,  nejnadupanějšího, protože bylo zřejmé, že jsem se rozhodl  koupit cokoliv, co bude mít nálepku MiniMac.</p>

<p>A tak ho mám doma. A jsem nadšen. Tak, jak jsem čekal. Zapojil jsem  ho, on mne přivítal úsměvem a velmi potichounce si vrní na mém  stole. Jupíííííí...</p>

<p>Mám ho zapnutý dvacet minut, takže jiné hlubší dojmy nemám.  Jediný momentální zádrhel je, že MaLér mi napsal na vizitku, jak  se jmenuje nejlepší ICQ pro Mac OS X a tu vizitku mám v kapse  košile v pokoji, kde spí Sofie, takže se mi tam nechce lést, abych  ji neprobudil. Díky hvězdám, pokud tohle bude největší  problém... :)
</p>
<div class="box"><img src="/wp-content/uploads/1/thumb-221088406.jpg" alt="P1010794.jpg" width="350" height="332" /><a href="/wp-content/uploads/1/mms-221088406.jpg" title="Zvětšit tento obrázek" onclick="window.open('/wp-content/1/mms-221088406.jpg','Zvětšit tento obrázek','width=1011,height=960,directories=no,location=no,menubar=no,scrollbars=no,status=no,toolbar=no,resizable=no');return false">Zvětšit tento obrázek</a></div>