---
ID: 1728
author: Patrick Zandl
layout: post
oldlink: 'https://www.marigold.cz/item/vodafone-de-zablokuje-voip-sluzby-vcetne-skype

  '
post_date: 2005-07-18 10:15:00
post_excerpt: ''
published: true
summary_points:
- Vodafone Německo plánuje do dvou let blokovat VoIP služby ve své 3G síti.
- SFR, s 44% podílem Vodafonu, potvrdil blokování P2P a VoIP již v roce 2005.
- Operátoři se obávají velkého provozu a preferují VoIP organizované operátorem.
- Blokování aplikací operátorem vyvolává otázky o souladu s evropským právem.
title: Vodafone DE zablokuje VoIP služby včetně Skype
---

<p>Ve své 3G mobilní síti hodlá německý Vodafone zablokovat do dvou let VoIP služby včetně populárního Skype. Francouzský operátor SFR, v němž Vodafone vlastní 44% podíl, již blokování P2P programů a VoIP služeb ve své síti potvrdil v březnu 2005, takže to vypadá, že půjde o celoskupinovou strategii. </p>

<p>Jak to dopadne, samozřejmě není jasné. Jednak sám Vodafone Německo upozorňuje, že červenec 2007 je daleko a udát se může ledasco a sám šéf Skype Niklas Zennstrom prohlásil, že mobilní sítě holt nejsou stavěné na to, aby obsluhovaly velké množství provozu a že to je to, čeho se operátoři bojí. Myslel to zřejmě jako ironii a popíchnutí mobilních operátorů, kteří se již nyní modlí směrem k IMS, v němž VoIP má převzít roli telefonních hovorů. Samozřejmě jde v případě IMS o VoIP organizované operátorem, ne nějakou odpornou konkurencí. </p>

<p>Kromě toho se už objevilo několik otázek, zda má operátor právo blokovat ve své síti nějakou aplikaci či ještě hůře datový provoz a zda to neporušuje nějaký ze spletitých eurounijních zákonů. <em>Zdroj: <a href="http://news.zdnet.com/2100-1035_22-5786976.html">ZDNews</a>.</em></p>

<p><em>PS: Do nasazení HSDPA je to beztak bezpředmětné řešit, protože do té doby VoIP přes UMTS moc nejede. Sice se slyšíte, ale je to dobré tak pro simulaci spojení s Marsem. Osobně ověřeno:( </em>
</p>