---
ID: 1812
author: Patrick Zandl
layout: post
oldlink: 'https://www.marigold.cz/item/mobilring-cesky-mobilmania-anglicky-telnet-reloaded

  '
post_date: 2005-09-07 07:22:57
post_excerpt: ''
published: true
summary_points:
- Mobilring je nový telekomunikační zpravodajský server s analýzou mobilních peněženek.
- Eurotel zavede mobilní platby systémem MobiPay, zjištěno na Mobilringu.
- MobilMania spustila anglický katalog mobilů na české doméně.
- Telnet má novou verzi webu, graficky pestřejší, ale roztříštěnější.
title: 'Mobilring česky, MobilMania anglicky, Telnet reloaded

  '
---

<p>Upozorním dneska na dvě novinky. Tou první je <a href="http://www.mobilring.cz">Mobilring</a>. Ještě v pátek jsem ho avizoval jako emailové zpravodajství, jenže emailový zpravodaj už není to jediné, teď je to takový <strong>netradiční telekomunikační zpravodajský server</strong>. Netradiční proto, že jsem na něm zatím přečetl všechny články. Především se mi libila <a href="http://www.mobilring.cz/component/option,com_mbr_content/task,view/id,18/category,operatori/">Analýza: Budoucnost mobilních peněženek</a>, kde je úplně nenápadná větička: <strong>Eurotel bude zavádět mobilní platby systémem MobiPay</strong>. Škoda, že se to jako agregátor dočtu na webu a zrovna na tom jiném,  než partnerském Eurotelím. Emailový zpravodaj se přestěhoval na <a href="http://www.mobilring.com">.com doménu</a>. Hynek rulezzz.</p>

<p>Druhou novinkou je <strong>anglická verze MobilManie</strong>, kterou exkluzivně na Marigoldovi ohlašoval před nedávnem Marek Lutonský (abych použil trochu bulvárnější žargon). Zatím jde o <a href="http://www.mobilmania.cz/phones/">anglický katalog mobilů</a>, se kterým má MM docela šanci zaujmout, protože na anglickém webu nic moc takového pořádně neexistuje. Hloupé je, že MM jej bude provozovat na české doméně, takže výsledky hodlá nepochybně započítávat do výsledků české MM. O tom, že to z auditu serveru dělá cár papíru je zbytečné znovu mluvit. Alespoň, že je ta anglická verze moc pěkná a už tam visí i Google reklama.</p>

<p>Telnet je další server věnovaný telekomunikacím, spíše se snaží pojímat je z profi hlediska. Nikdy se mu u nás moc nedařilo a říci proč, je na hlubší analýzu, na kterou nemám po ránu náladu. Podívejte se sami, <a href="http://www.telnet.cz/"><strong>Telnet má novou verzi</strong></a>, která je graficky pestřejší a podle mne graficky ještě roztříštěnější. Nebo je nezájem čtenářů o webový Telnet dán tím, že o profesionální telekomunikační témata prostě není zájem a lidé si chtějí číst tak akorát  <em>popík</em> (copyright Přemek Souček), tedy bulvární a jednoduché články na téma výběr svítících doplňků k mobilům?</p>

<p>A abych byl kompletní, dodám odkaz ještě na jeden odlehčenější web. Jmenuje se <a href="http://www.tajnamilenka.cz/">Tajná milenka</a> a jde o posílání erotických příběhů ve formátu MP3 na mobilní telefon. Proč by si je člověk neměl nastavit jako zvonění...? :)
</p>