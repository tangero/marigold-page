---
ID: 1546
title: Protestakce uživatelů Eurotel CDMA
author: Patrick Zandl
post_excerpt: ""
layout: post
oldlink: >
  https://www.marigold.cz/item/protestakce-uzivatelu-eurotel-cdma
published: true
post_date: 2005-02-20 17:21:47
---
<p>Někteří nespokojení uživatelé datové sítě Eurotel Data Expres (prostě CDMA) se rozhodli dát svoji nespokojenost Eurotelu prakticky najevo a to tím, že budou 1.3. od devíti od rána sosat co nejvyšší množství dat. A jak se uvádí v prvotním vyhlášení akce: <i>"stahovat a stahovat bez prestani stahovat a stahovat ..... dokavad si ten eurotel neuvedomi ze neco ZKAZIL"</i>. </p>

<p>Upřímně: dopsal bych k tomu ještě jednu větu - A pokud se neustahovali, stahují dodnes. Co tou akcí asi tak chtějí dokázat? Že najednou těch pár zákazníků na stejné buňce nebude moci stahovat, než to během pár minut nějaký mechanismus ořízne? Že Eurotelu vyskočí graf přenesených dat za den o něco výše? Fakt netuším. </p>

<p>Problémy Eurotel CDMA nejsou dány tím, kolik dat se celkem stahuje po internetu, ale spíše tím, že CDMA je sdílené rádiové médium a Eurotel potřebuje uspokojit všechny klienty, kteří toto médium chtějí využívat.</p>

<p>Co mi na celé akci vadí, kromě toho, že nemá smysl, je spamování diskusí všude možně a to anonymně. Když proti něčemu protestuju, tak se anonymita hodí snad jen v nějakém totalitním režimu, takhle mi to přijde po verichovsku řečeno jako dopředná předposranost.  Ale třeba se pletu, akce bude mít obrovský úspěch, Eurotel dokope čmoudíky, aby dodali slušné modemy a Qualcomm, aby se vykašlal na předpotopní shanonovy limity a navýšil kapacitu sítě stokrát. </p>

<p>Vyhlášení protestakce včetně diskuse najdete <a href="http://www.cdma.cz/diskuze.php?vlakno=40646&amp;reakce=40646">zde na CDMA.cz serveru</a>.
</p>

<p>!++14++!
</p>
