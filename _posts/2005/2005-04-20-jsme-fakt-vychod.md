---
ID: 1620
title: Jsme fakt východ
author: Michal Krsek
post_excerpt: ""
layout: post
oldlink: >
  https://www.marigold.cz/item/jsme-fakt-vychod
published: true
post_date: 2005-04-20 00:20:10
---
<p><b>Oook píše:</b>Když jsem v pátek spěchal v Praze na letiště, viděl jsem melou
nehodičku. Skupina zahraničních turistů tak nešikovně manévrovala s
vozíkem s kufry, že se jim jeden opřel o zadek passatu místního
taxikáře netaxikáře (poznávací znamení - logo VISA na dveřích). Chlapík
pozdně středního věku (takový ten seriózní od pohledu) svižně vylezl a
místo nabídky odvozu jim začal sprostě (česky) nadávat.<br />
<br />
Oni na něj samozřejmě nechápavě koukali a čekali, kdy otevře kufr a udělají s ním nějaký byznys. Panáček se k byznysu ovšem neměl a když přešel do hodně lámavé angličtiny, pochopili i oni, že s ním byznys neudělají.<br />
<br />
Škoda na autě, pakliže jsem se správně podíval, nevznikla žádná. Škoda
na pověsti provozovatele taxislužby netaxislužby určitě nějaká vznikla.<br />
<br />
Nezbývá než poděkovat dobré reklamě, kterou osvícený provozovatel
taxislužby netaxislužby a Česká správa letišť dělají ČR (a potažmo
asociaci VISA). Doufám, že příští obětí nadávek taxikáře netaxikáře
bude nějaká skupina anglických turistů v patřičně podnapilém stavu,
která mu tu jeho káru rozkope.</p>
