---
ID: 1590
author: Patrick Zandl
layout: post
oldlink: 'https://www.marigold.cz/item/orgasticke-ringtony-hitem

  '
post_date: 2005-03-23 15:56:14
post_excerpt: ''
published: true
summary_points:
- Realtone vyzvánění přešly od hudby přes zvířecí zvuky k sexuálním projevům.
- Zvuk orgasmu se stal hitem mezi realtone vyzváněními pro mobilní telefony.
- Darla Mack nabídla zdarma vlastní verzi orgasmu jako MP3 ke stažení.
- Jamba nabízí osmnáct verzí orgasmu pro mobily včetně bavorské a sadomaso.
title: "Orgastické ringtony hitem"
---

<p>Občas mne pohled do vlastního průmyslu mobilního obsahu zaujme. Před několika týdny se totiž objevil nový hit mezi vyzváněcími tóny na mobil – takzvanými RealTone, RealSounds nebo TrueTone. Realtone jsou nahrávky určené jako zvonění pro telefony schopné přehrávat MP3, nejde o polyfonické skladby, ale normální MP3 nahrávky se zvuky či hudbou. </p>

<p>Nejdříve byly realtone používány pro zkrácené hudební melodie, jak je zvykem u běžných vyzváněcích tónu, jenže pak přišla vlna "reálných zvuků" – nejdříve různá štěkání, krákání, šplouchání vody atd, pak se přitvrzovalo. Zvuky krkání, prdění a další ovládly hitparádu zvonění na další týdny. A bylo zase třeba přitvrdil, došlo na nejrůznější sexuální zvuky a výkřiky jako "fuck me hard". A to už jsme u toho hitu poslední doby – zvuk orgasmu. Objevil se před pár týdny a záhy se stal <a href="http://www.crazynokia.com/truetones/populair.php">hitem v prodejnosti</a>, i když si nejsem jistý, kdo si ho může nastavit jako vyzváněcí tón. Pokud si je budete poslouchat v práci, doporučím do sluchátek :)</p>

<p>Jenže to by ještě nebylo tak pikantní. Pak přišla mladá dáma Darla Mack se názorem, proč by člověk měl draze kupovat vyzváněcí tón orgasmu, když je přeci mnohem zábavnější si ho sama vytvořit <a href="http://darlamack.blogs.com/darlamack/2005/02/orgasm_ringtone.html">(zde)</a>. A protože v diskusi na jejím blogu ji pár lidí vyhecovalo, dala o pár dní později na blog svoji free verzi orgasmu jako MP3 - <a href="http://darlamack.blogs.com/darlamack/2005/03/the_awaited_dar.html">zde o ní píše</a>, zde <a href="http://darlamack.blogs.com/darlagasm.mp3">je MP3</a> (do telefonu si ji můžete zadarmo nahrát kabelem). A pomalu se objevují i další zájemci o vytvoření <i>"vlastní verze mobilního orgasmu"</i>.</p>

<p>Přijde vám to komické? Inu, taková Jamba (EU gigant mezi dodavateli mobilního obsahu) má v nabídce osmnáct verzí orgasmu pro mobilní telefony a to například v bavorské, francouzské, holandské nebo sadomaso verzi (<a href="http://www.jamba.de/dew/search/searchContentDetails.do?jhs=566&amp;XY=QkF9sul95n|2349496913588323389/168428306/6/7001/7001/7002/7002/7001/-1&amp;componentTypes=25&amp;keywords=orgasmus&amp;title=&amp;interpret=&amp;exactSearch=false&amp;group=&amp;display=standard&amp;usage=unknown&amp;oc=1&amp;keywords=orgasmus&amp;title=&amp;interpret=&amp;exactSearch=false&amp;group=&amp;display=standard&amp;usage=unknown&amp;oc=1">vidno zde</a>). Můžete si je oposlouchat zde. Podobně hitparády dalších prodejců vyzvánění na západ od našich hranic <i>(bohužel prakticky nikde nelze objednávat přes PR SMS, jen <a href="http://marigold.loga-zvoneni.com/">u MediaPlazza</a>, kde ale orgasmus ještě nemají)</i>. </p>

<p>Co příjde dál po opovržení nahranými orgasmy? Hitparáda true-orgasmů? Já nevím :)</p>

<p>PS: Ne, tento článek nemá být žádnou dalekosáhlou úvahou, prostě mne to jen zaujalo a dneska mám plné zuby vlastních PRSMS, tak proč nestudovat prodeje orgasmů pro mobilní telefony. </p>

<p>PPS: Ano, vím, že někdo odlišuje označení RealTone a TrueTone a že jedno se používá pro zvuky a druhé pro hudbu, ale kromě zjištění, že za zvuky nemusíte platit OSA, to asi nemá smysl a navíc se to plete.
</p>