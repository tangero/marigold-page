---
ID: 1893
author: Noname
layout: post
oldlink: 'https://www.marigold.cz/item/pro-broadband-forum-bylo-prihlaseno-290-projektu

  '
post_date: 2005-12-12 01:36:07
post_excerpt: ''
published: true
summary_points:
- Dotace Broadband fórem přijalo 290 žádostí do pátku 14:00.
- Hodnotitelé obdrží projekty ve čtvrtek a vyhodnotí je do půlky ledna.
- Ministryně rozhodne o podpořených projektech do konce ledna.
- Autor se ptá na nápady pro rozvoj broadbandu v ČR.
title: 'Pro Broadband fórum bylo přihlášeno 290 projektů

  '
---

<p><strong>Noname píše.</strong> V pátek ve 14:00 končil termín pro podání žádostí o dotace z 200 MIO rozdělovaných Broadband fórem. Bylo podáno 290 žádostí, ještě ovšem není známo, kolik z nich bude vyřazeno pro nesplnění formálních požadavků, ani kolik projektů se přihlásilo do které kategorie či o kolik žádají.</p>

<p>Potěšilo mě toto množství, někteří lidé se obávali, že celá akce byla málo propagovaná či nejasná, já se tak nedomníval a množství projektů mi dává za pravdu.</p>

<p>Ve čtvrtek dostane nás 14 hodnotitelů všechny projekty k ohodnocení, skončíme s tím v půli ledna tak, aby ministryně mohla na základě našich návrhů do konce ledna rozhodnout, kterým projektům přisoudí veřejnou podporu.</p>

<p>Už jsem se ptal v září, tak to zkusím znovu: jaké projekty si myslíte, že by podpořily rozvoj broadbandu v ČR, jsou bez veřejných prostředků nerealizovatelné a nenarušily by významně konkurenci? Jestli takové projekty nebudou letos, tak třeba příští rok poslouží vaše nápady někomu za inspiraci.</p>

<p style="font-size:smaller">P.S.: IPV ani TelCon žádnou žádost o dotaci nepodali, a nedělal jsem ani jednu placenou pomoc s projekty, jak mě někteří předem obviňovali.</p>