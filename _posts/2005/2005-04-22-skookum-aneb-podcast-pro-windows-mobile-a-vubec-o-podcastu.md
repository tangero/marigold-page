---
ID: 1622
author: Patrick Zandl
layout: post
oldlink: 'https://www.marigold.cz/item/skookum-aneb-podcast-pro-windows-mobile-a-vubec-o-podcastu

  '
post_date: 2005-04-22 08:45:10
post_excerpt: ''
published: true
summary_points:
- Skookum je podcastový klient pro Windows Mobile, stojí 10 USD.
- Podcasty umožňují automatické stahování MP3 do smartphonů.
- Operátoři by mohli Skookum nabízet pro zvýšení datové spotřeby.
- Operátoři omezují přenos dat do PC mimo mobilní sítě.
title: Skookum aneb podcast pro Windows Mobile a vůbec o podcastu
---

<div class="rightbox"><img src="/wp-content/uploads/20050422-Skookum.jpg" alt="Skookum" width="178" height="222" /></div>Mobilní telefony vybavené microsoftím operačním systémem Windows Mobile nyní mohou být dovybaveny zajímavým kouskem software. Program se jmenuje Skookum a jde o klienta pro podcast. Tímto programem se můžete přihlásit k odběru podcastových zpráv a automaticky si je stahovat přes připojený počítač nebo přes mobilní síť. Skookum stojí 10 USD, <a href="http://www.smartphone.net/software_detail.asp?id=1401&amp;associateid=280">ku koupi zde</a>.</p>

<p>Podle mne je to důležitý kus software. Smartfouny vybavené WM jsou většinou nadupané pamětí, mají i přídavné paměťové sloty a stahovat si do nich MP3 s mluveným slovem i hudbou automaticky pomocí podcastového software je docela příjemná věc. Kdo to nevyzkoušel, asi neuvěří, jenže od doby, co jsem si začal řadu rozhovorů a radiových relací stahovat do iPodu (bohužel jsem ještě nenašel nikoho, kdo by nabízel české relace ve formátu podcastu, takže musím sám růčo stahovat, ale co už), jsem si příjemně zvyknul na to, že si je mohu kdekoliv pustit a poslouchat, jak mně se hodí. A želím jedině toho, že moje Nokia 9500 žádný podobný podcast software nemá, protože by to bylo další lákadlo, jak zkonzumovat další airtime :)</p>

<p>Osobně, kdybych byl mobilním operátorem, tak bych na Skookum koupil za pár tisíc dolarů licenci a automaticky ho rval do všech prodávaných smartfounů. Je to levné píárko, vypadá to, že jako operátor jste in a ještě s tím budou lidé "konzumovat airtime" a "generovat ARPU". Zejména, pokud nemají datový paušál...</p>

<p>Což mi připomíná tradiční střet, ke kterému došlo v případě Apple a jeho iTunes Mobile. Apple totiž předpokládal, že hudbu z iTunes Mobile do mobilu nacpete z počítače, nikoliv přes mobilní síť. A za původní cenu (dnes cca dolar/skladba). Operátoři naopak chtějí, aby hudbu do mobilů dopravovala mobilní síť a cena za takovou skladbu byla vyšší. Dobře o <a href="http://www.maler.cz/index.php?id=423">tom píše MaLer</a>. Co víc ocení uživatel? Dražší hudbu stažitelnou kdekoliv nebo levnější hudbu, kterou si do telefonu nacpete jen z počítače? Kdybyste chtěli slyšet odpověď nezatíženou marketingovým ruchem, řekl bych vám, že uživatelé chtějí výběr. Chtějí obojí a vybrat si podle své momentální nálady a situace. Pokud to nedostanou, bude adaptační křivka nové očesané technologie dramaticky plošší. </p>

<p>MaLér také píše o tom, jak Verizon požadoval okripolování Motorola telefonu tak, aby se do něj hudba nedala cpát přes bluetooth. Je to velmi oblíbená strategie. Jistě jste si všimli, že málokterý telefon (s výjimkou chytrofounů a i tam to někde zlobí) umožňuje posílat fotografie přes infra/bluetooth/kabel do počítače. Většinou je dostanete jen přes MMS, v lepším případě přes email, tedy přes mobilní síť. I to byl akční zákrok operátorů a úprava na jejich požadavek. V mnoha telefonech to původně bylo a ještě je to v nich někde skryto a speciálním software lze fotky  z telefonů dostat i přes PC. Jenže v době megapixelových fototelefonů je to zásadní problém. Na co máte už docela dobrou fotku, když ji při přenosu přes MMS zmrší a zmenší MMS centrum a jinak ji z telefonu nedostanete? Výrobci to pochopily a zájmy operátorů už musí stranou nadřazenému zájmu prodat telefony. Bude to tak i s hudbou do mobilu a s podcastem?</p>

<p>PS: pokud nevíte, co je to podcast, doporučuji <a href="http://www.lupa.cz/clanek.php3?show=4002">můj článek na Lupa.cz</a>.
</p>