---
ID: 1813
author: Patrick Zandl
layout: post
oldlink: 'https://www.marigold.cz/item/hurrraaaa-tri-dny-dovolene

  '
post_date: 2005-09-09 07:33:37
post_excerpt: ''
published: true
summary_points:
- Autor slíbil Mobilringu článek, který včera napsal po návštěvě tiskové konference
  Eurotelu.
- Eduard Eck nedorazil na tiskovou konferenci UMTS, což zklamalo autora i další novináře.
- Autor měl v práci hodně práce, ale dnes má dovolenou a jede s rodinou do Říše.
- Autor se těší na víkend bez internetu, Dita na výprodeje v Mnichově.
title: Hurrraaaa, tři dny dovolené&#8230;
---

<p>Včera byl zhusta nároční den. Předevčírem jsem se totiž sešel s jedním z tvůrců Mobilringu (ukázalo se, že skrze jednoho našeho zákazníka je to uživatel pipeliních služeb) a přislíbil jsem mu občasné napsání článku, pokud budu stíhat. Jenže to spadlo hned na včerejšek, kdy už jsem před tím plánoval návštěvu tiskové konference Eurotelu na téma UMTS, naštěstí ležící na trase mojí firemní návštěvy zákazníka. Článek posléze vznikl a <a href="http://www.mobilring.cz/component/option,com_mbr_content/task,view/id,22/category,operatori/">je zde na Mobilringu</a>, po dlouhé době jsem si mohl napsat článek po svém (jen nevím, jestli mu to prospělo či uškodilo).</p>

<p>Na tiskovce jsem se nejvíce těšil, jak bude Eduard Eck presentovat UMTS a HSDPA. Měl jsem být zklamán, na tiskovou konferenci nedorazil a jak se následně ukázalo, stěžovalo si na to více novinářů. Škoda přeškoda, tiskové oddělení se tak dobrovolně vzdalo velikého lákadla, ačkoliv uznávám, že to mohlo mít své opodstatnění. </p>

<p>V práci bylo práce více, než malé množství, nakonec jsem toho většinu stihl a co jsem nestihl, to už vydrží do pondělka. Dnes mám totiž dovolenou (jupííí, celý den a aj víkend) a mizíme s Ditou i Sofií do Říše na vizitu k mému otci. Dita se těší na výprodeje v Mnichově, já na dva dny plně bez netu (zato v ráji mobilních sítí). Tím také již podruhé padá páteční čtení, stejně jsem jej nepřipravil. Hezký víkend všem...
</p>