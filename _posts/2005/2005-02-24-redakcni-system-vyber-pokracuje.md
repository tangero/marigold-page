---
ID: 1552
author: Patrick Zandl
layout: post
oldlink: 'https://www.marigold.cz/item/redakcni-system-vyber-pokracuje

  '
post_date: 2005-02-24 12:03:06
post_excerpt: ''
published: true
summary_points:
- Autor vybírá redakční systém pro zpravodajské servery Marigold.
- Drupal původně preferovaný, nyní Xaraya favorit kvůli funkcím a podpoře.
- Požadavky zahrnují snadné zadávání článků, rozvinuté diskuse a šablonování.
- Plone a Mambo jsou další kandidáti, ale mají nevýhody pro daný účel.
title: 'Redakční systém – výběr pokračuje

  '
---

<p>Dostal jsem řadu emailů na téma výběru redakčního systému, řadu materiálů jsem vygoogloval a protože více hlav více ví a kromě toho to více hlav zajímá, dávám k dobru (či zlu) své dojmy z výběru redakčního systému. </p>

<p>Ukázalo se, že to bude horší, než jsem si myslel. V době PHPNuka to bylo easy – nebylo na výběr. Dneska je. Existují stovky nejrůznějších redakčních systémů a CMS. Pokud se něco zaškatulkuje jako CMS, není ještě jasné, že je to to správné. Pro Marigolda potřebuji systém na vedení zpravodajských serverů. Tedy ani systém blogovací (je příliš jednoduchý na moje hračičkovství), ani CMS zaměřené na firemní weby, který má většinou slabou (nebo  komplikovanou) sekci zpráv. </p>

<p>Mám tu zhruba čtveřici aktuálních kandidátů. Tak zaprvé <a href="http://www.drupal.org">Drupal</a>. Původně jsem ho preferoval, protože jsem si myslel, že má diskuse řešené tak, jak potřebuji (s hodnocením příspěvků), jenže to jsme se asi přehlédl, nemá. Místo favorita tedy nyní zaujala <a href="http://www.xaraya.com">Xaraya</a> – vypadá dobře napsaná, se slušnou podporou, řadou funkcí, které by se výhledově hodily. </p>

<p>Moje požadavky na redakční systém jsem se pokusil minimalizovat. Potřebuji, aby bylo jasné a přehledné zadávání článků i přes mobilní připojení, aby byla co nejrozvinutější podpora diskusí, systém se rozvíjel a vyvíjel (nejlépe měl i servery v ČSR, které ho používají) a aby měl šablonovací mechanismus pro snadnou a jasnou definici vlastního vzhledu. Tyhle požadavky vypadají vcelku jednoduše, jenže když to domyslíte do důsledku, není to zrovna málo, protože doplnit do systému načítání počasí z Yahoo je jednodušší, než v něm vytvořit promyšlené diskuse, které neshodí server. </p>

<p>Další v pořadí jsou <a href="http://www.plone.org">Plone</a> a <a href="http://www.mamboserver.com/">Mambo</a>, na rozdíl od Xaraya jsou zde lidé, kteří se těmihle servery už zabývají. Xaraya u nás má jen velmi málo nasazení, i když o ní přemýšlí, jak jsem si všiml, PC Tuning (hledali programátora).</p>

<p>Plone u nás má své zastání u <a href="http://www.portalhosting.cz/solutions/Plone_technologie">Portalhosting</a> a Mambo má zase českou komunitu kolem <a href="http://www.Mamboserver.cz">Mamboserver.cz</a> a <a href="http://www.Mamboportal.cz">Mamboportal.cz</a> (nezjistil jsem, jaký je mezi těmi dvěmi komunitami kolem Mamba vztah). Jenže zatímco Plone mi přijde vysloveně pro portály a zbytečně masivní pro zpravodajské servery v komponentech, které nepotřebuju (a které mi to znepřehlední), Mambo zase tlačí napevno do stránek tabulky (i když na jejich odstranění se pracuje) a po zkušební instalaci <a href="http://tangero.me.cz/mambo/">nepíše zrovna hezké věci</a>. Plone zkoumám už předinstalovaný. </p>

<p>Kromě toho se snažím instalovat Xarayu. Má přes 30 mega, nahrává se to na server pekelně pomalu. A zatím všechny závady při instalaci jdou na vrub toho, že nahrání souborů na server šlo na čtyřikrát (v kuse se to nepřeneslo, padá to nevím proč) a sem tam se mi daří nějaký soubor vynechat. Tak uvidíme - porovnat čtyři systémy není vůbec tak nenáročná a rychlá práce, jak jsem si myslel :(</p>

<p>Děkuji všem, kteří mi napsali a radili ze svých zkušeností. Jinak studie na téma publikačních systémů <a href="http://www.ariga.cz/saa1.html">je zde</a>. Tehdy jsme ji ovšem nepsali jako porovnání systémů, spíše průvodce výběrem.
</p>