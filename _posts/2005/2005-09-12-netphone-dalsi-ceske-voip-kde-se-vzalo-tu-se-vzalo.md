---
ID: 1816
author: Patrick Zandl
layout: post
oldlink: 'https://www.marigold.cz/item/netphone-dalsi-ceske-voip-kde-se-vzalo-tu-se-vzalo

  '
post_date: 2005-09-12 15:49:43
post_excerpt: ''
published: true
summary_points:
- NetPhone bude nový český VoIP poskytovatel.
- Petr Styx, dříve ze Softphone.cz, stojí za NetPhone.
- Web NetPhone je rozpracovaný, ale Marigold čtenáři mají přístup.
- NetPhone slibuje zajímavé ceny a nadstandardní služby.
title: NetPhone – další české VoIP kde se vzalo tu se vzalo
---

<p>Dalším českým poskytovatelem VoIP služeb se zřejmě v brzské době stane <a href="http://www.netphone.cz/?nid=902282">NetPhone</a>. Kde se vzal, tu se vzal, spadnul do toho rovnýma nohama, říkáte si? I kdeže. Důležité je maličké jméno na konci stránky: Petr Styx. Ano, to je ten Petr Styx, který se zapleteně rozešel se <a href="http://www.softphone.cz">Softphone.cz</a>, když se s nimi nedohodl na odměnách či podílech, aby se posléze ukázalo, že celá služba běží na jeho vlastním software a nový administrátor se musel narychlo učit s Asteriskem. Což zákazníky nepotěšilo. </p>

<p>NetPhone je tedy vlastně něco, co už známe, já jen připomínám, že odkaz se vám dostává na rozpracované webové rozhraní, na kterém se pracuje a kterou autor ještě neuvolnil pro normální zákazníky, jenže vy nenormální, co čtete Marigolda, holt musíte mít něco navíc :) Takže omluvte tu rozpracovanost.</p>

<p>Zveřejněny zatím nejsou ani ceny, ale mají být velmi zajímavé. Jenže cena není všechno, zajímavé mají být i další nadstandardní služby jako hlasové a faxové schránky, pravidla pro přesměrování, blokace atd. Takže se budeme těšit...
</p>