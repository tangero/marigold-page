---
ID: 1798
author: Patrick Zandl
layout: post
oldlink: 'https://www.marigold.cz/item/jajah-mobile-levnejsi-voip-z-mobilu

  '
post_date: 2005-08-26 11:22:12
post_excerpt: ''
published: true
summary_points:
- Jajah mobile je webová aplikace pro volání přes prohlížeč bez instalace.
- Volání funguje na principu callback, což zvyšuje celkovou cenu hovoru.
- Cena volání na českou pevnou linku je cca 6 Kč za minutu.
- Volání na německou pevnou linku stojí přibližně 5,7 Kč za minutu.
title: "Jajah mobile – levnější VoIP z mobilu"
---

<p>Jajah přišel se svojí aplikací Jajah mobile - zatím jde o testovací záležitost. Funguje to zajímavě - není to aplikace, kterou byste si museli instalovat. Prostě prohlížečem telefonu vlezete na <a href="http://mobile.jajah.com/">mobile.jajah.com</a>, vyplníte svá logovací data a číslo, ze kterého chcete volat, potom už uvidíte seznam svých kontaktů nebo můžete přímo zadat číslo, na které chcete volat. Jajah vám řekne, kolik vás bude volání stát a pokud souhlasíte, zavolá vám. </p>

<p>Funguje to tedy na bázi callback volání, což trochu zvyšuje cenu, protože vlastně platíte volání od Jajahu vám a od Jajahu do cílové destinace. Na druhou stranu můžete volat i bez speciální aplikace a zcela jednoduše, jenže volání na českou pevnou linku by mne vyšlo na cca 20 eurocentů za minutu hovoru bez DPH, což není zase tak málo, asi šest korun. </p>

<p>Na německé pevnolinkové číslo by mne to vyšlo na 19 centů bez DPH, tedy zhruba 5,7 Kč dle kurzu. To už zase tak zlé není, protože třeba u Oskara byste za regulerní volání z těch nových tarifů nebo Oskarty zaplatili cca 9,50 Kč bez DPH. </p>

<p>Podrobnosti zde na <a href="http://blog.jajah.com/index.php?/archives/40-JAJAH-mobile-VoIP-revolution.html">blogu Jajah</a>.
</p>