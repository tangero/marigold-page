---
ID: 1768
author: Patrick Zandl
layout: post
oldlink: 'https://www.marigold.cz/item/qualcomm-kupuje-flarion

  '
post_date: 2005-08-12 15:45:01
post_excerpt: ''
published: true
summary_points:
- Qualcomm kupuje Flarion za 600 milionů dolarů, s možným bonusem 205 milionů.
- Flarion je konkurentem Qualcommu v pásmu 450 MHz a v technologii OFDMA.
- OFDMA technologie Flarionu je klíčová pro budoucí sítě 4G a digitální TV.
- Šéf Flarionu, Andrew Viterbi, je spoluzakladatelem Qualcommu z roku 1985.
title: Qualcomm kupuje Flarion
---

<p>Pokud byste přemýšleli, co bude s Flarionem, jehož sítě zatím nikde nepokročily daleko přes testovací provoz, bude vás to možná zajímat. Americký Qualcomm kupuje firmu Flarion za 600 milionů dolarů, kombinovaně v hotovosti a v akciích. Pokud Flarion dosáhne určitých cílů, vyplatí za něj Qualcomm ještě dalších 205 milionů dolarů bonus.</p>

<p>Copak se to děje? (Qualcomm oficiálně žádný nesdělil). </p>

	<blockquote><p>
CEO Qualcommu  Paul E. Jacobs k tomu řekl: "We believe CDMA will provide the most advanced spectrally efficient wide-area wireless networks for the foreseeable future, but with Flarion we can now more effectively support operators who prefer an OFDMA or hybrid OFDM/CDMA track for differentiating their services."
</p>
</blockquote>
<p>Důvodů může být několik:</p>

<p>Tak za prvé je technologie Flarionu zatím jediným potenciálním a vážným konkurentem pro pásmo 450 MHz, které jinak chce Qualcomm ovládnout svým EV-DO. Například v Norsku se ale bude stavět Flarion a exempla trahunt. </p>

<p>Tím druhým důvodem může být a asi také bude zkušenost Flarionu s OFDMA, která se zřejmě uchytí v Evolved UMTS nebo nejpozději v nástupních sítích 4G a také je ji možno vidět kolem digitální TV. Flarion k ní má pár patentů a dobře jí vládne, OFDM je modulace budoucnosti a není se čemu divit, že se s ní Qualcomm tímto způsobem hodlá pobratřit.</p>

<p>A do třetice,  šéfem Flarionu je dr. Andrew Viterbi, kterého si asi pamatujeme jako jednoho ze zakladatelů Qualcommu v roce 1985 - tedy návrat ztraceného syna. </p>

<p>Za čtvrté - Qualcomm se tak chystá zachytit nápor WiMax technologie, která jde z velké části mimo jím kontrolované IPR a tedy z jejího úspěchu pro něj nekouká ani koruna.
</p>