---
ID: 1804
author: Patrick Zandl
layout: post
oldlink: 'https://www.marigold.cz/item/big-brother-teorie-pro-google-a-jeho-isp-choutky

  '
post_date: 2005-08-30 17:19:50
post_excerpt: ''
published: true
summary_points:
- Google zvažuje nákup optických sítí v USA a sponzoruje WiFi startup Feeva.
- Google sponzoruje Feeva kvůli snaze o zdarma dostupné WiFi v San Franciscu.
- Nákup optických sítí může Googlu ušetřit za peeringové poplatky.
- Google by mohl s optickou sítí podporovat lokální WiFi sítě a ověřovat lokality
  uživatelů.
title: Big Brother teorie pro Google a&nbsp;jeho ISP choutky
---

<p>Článek <a href="http://www.business2.com/b2/web/articles/print/0,17925,1093558,00.html">v Business 2.0</a> jsem četl už v půlce srpna, když vyšel a čekal jsem, jak s ním naložit a co z toho povstane. Google má skupovat optické sítě v USA, které leží nevyužité v zemi po zkrachovalých opto-síťařích. K čemupak Google hodlá tuhle infrastrukturu potřebovat?</p>

<p>Kromě toho Google sponzoruje WiFi startup zvaný Feeva v San Franciscu. Tyhle dva jediné zatím známé fakty stačí k tomu, aby se začalo psát o GoogleNetu. Třetím faktem je prohlášení tiskového mluvčího Google Nate Taylora: "Sponzorujeme Feeva, protože zkouší vytvořit zdarma přístupné WiFi v San Francisku, což odpovídá cílům Google uspořádávat informace ze světa a učinit je univerzálně dostupnými."</p>

<p>Těžko říci, zda Google má takové ambice. Skupování optických sítí zatím spíše vypadá na snahu ušetřit za peeringové propojovací poplatky, kde se uvádí, že 60 dolarů je cena za jeden megabit/s měsíčního IP tranzitu. Google takových megabitů musí dělat hezkou řádku a vynechat peeringové prostředníky by mu mohlo přijít vhod a ušetřit řadu peněz. </p>

<p>Na druhou stranu, s optickou sítí rozprostřenou po celých USA můžete nabídnout speciální Google modifikace pro APčka a začít podporovat lokální WiFi sítě. A takové modifikace AP  by jistě rádi vyráběli v libovolné firmě produkující WiFi techniku, protože spojovat své jméno s Google je dneska výhra. </p>

<p>A na stranu třetí: Google toho o nás již ví opravdu hodně. K tomu poskytování připojení k internetu = ověření lokality uživatele. Volné pole pro úvahy o Velkém bratrovi :)
</p>