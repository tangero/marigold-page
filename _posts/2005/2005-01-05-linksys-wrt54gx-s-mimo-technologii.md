---
ID: 1466
author: Patrick Zandl
layout: post
oldlink: 'https://www.marigold.cz/item/linksys-wrt54gx-s-mimo-technologii

  '
post_date: 2005-01-05 08:47:59
post_excerpt: ''
published: true
summary_points:
- Linksys WRT54GX je WiFi router s MIMO technologií, kterou firma nazývá SRX.
- MIMO využívá dvě 802.11g rádia pro trojnásobnou propustnost a dosah.
- Router má čtyři ethernetové porty, WAN port a podporuje VPA, DHCP, SPI.
- Dostupnost Linksys WRT54GX se očekává v únoru, cena zatím není známa.
title: "Linksys WRT54GX s MIMO technologií"
---

<p>Společnost Linksys představila svůj první produkt vybavený technologií vícenásobných antén MIMO. Jde o variantu populárního WiFi routeru nazvanou Linksys WRT54GX. Technologii MIMO firma překřtila na SRX - Speed and Range eXpansion. </p>


<div class="rightbox"><img src="/wp-content/uploads/1/20050105-wrt54gx.jpg" alt="Linksys WRT54GX" width="170" height="263" /></div>
<p>Nejdříve ty běžné funkce. Jde o bezdrátový router vybavený WiFi, čtyřmi stovkovými ethernetovými porty pro připojení dalších počítačů ethernetem a WAN portem, na němž může být sdíleno internetové připojení. Podpora VPA, DHCP, SPI. Až potud klasika. Opravdovou novinkou je právě ta technologie MIMO - trojice antén na otočném kloubu na vrchu routeru. </p>

<p>V tomto případě jsou využívána dvě spřažená WiFi 802.11g rádia a další optimalizací se dosahuje zhruba trojnásobná celková propustnost oproti normálnímu WiFi. Výhodou samozřejmě je, že když nemáte patřičnou protikartu, můžete jen na plné G rychlosti i v případě, že je připojeno více klientů - ti se rovnoměrně rozdělují na oba dva G kanály. Podle Linksysu je dokonce reálná propustnost až osminásobná, ale nepředbíhejme s chválením, na taková slova je třeba to vidět na vlasntí oči. Linksys také tvrdí, že použití MIMO antén výrobku zajišťuje až trojnásobnou dostupnost signálu oproti předcházejícím verzím. </p>

<p>Je třeba podotknout, že data platí s vestavěnými anténami a už z principu MIMO technologie nelze počítat s tím, že utrhnete všechny tři antény, nahradíte je sítem na střeše a dosáhnete stejných výsledků. Nicméně očekávám, že se najde pár šikovných ručiček, které zaexperimentují s náhradou indoor za outdoor MIMO technologii. Minimálně mne to láká :)</p>

<p>Tady je <a href="ftp://ftp.linksys.com/datasheet/wrt54gx-ds.pdf">PDF soubor se specifikací</a> a tady <a href="http://www.linksys.com/products/product.asp?grid=33&amp;scid=35&amp;prid=670">stránka produktu na Linsys.com</a>.</p>

<p>Zařízení bude dostupné snad v únoru a cenu neznám. Zajímavé je, že Linksys dodržel doporučení WiFi Asociace a neoznačuje zařízení jako pre802.11n &#8230;
</p>