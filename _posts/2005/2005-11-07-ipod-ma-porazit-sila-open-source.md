---
ID: 1865
title: iPod má porazit síla open source
author: Patrick Zandl
post_excerpt: ""
layout: post
oldlink: >
  https://www.marigold.cz/item/ipod-ma-porazit-sila-open-source
published: true
post_date: 2005-11-07 09:39:09
---
<p>iPod má hodně nepřátel, vážných i směšných. Jenže jako distribučně-úložné médium pro prodávanou hudbu je zatím nedostižným a nebylo by omylem použít provařené slůvko "fenomén". Na <a href="http://www.wired.com/news/gizmos/0,1452,69428,00.html?tw=wn_tophead_5">Wired vyšel</a> článek o zajímavé nové aktivitě - o open source firmware pro MP3 přehrávače. </p>

<h4>Neuros 442 a open source</h4>
<div class="rightbox"><img src="/wp-content/uploads/20051107-442.jpg" alt="Neuros 442" width="350" height="283" /></div>	
<p>Open source firmware samozřejmě má drobnou nevýhodku, kterou asi jasně cítíme. K firmware potřebujete i hardware. Jenže v tomto případě už tu jakýsi "obecný" hardware je - a tím nemyslím bastlení Atmelu. Jde o přehrávač <a href="http://www.neurosaudio.com/store/prod_442.asp">Neuros 442</a>, dost nadupaný  na to, aby si s ním mohli open sourceři vyhrát. </p>

<p>Neuros 442 je vybaven barevným displejem, diskem o kapacitě 40 GB, USB 2.0 slotem a SD/MMC slotem, podporou MP3, WMA a MPEGu. <a href="http://www.buy.com/prod/Neuros_442_Portable_Media_Player_Recorder_MP4_Video_MP3_Photos_40GB/q/loc/111/201701224.html">370 dolarů cena jest</a>.</p>

<p>A co více - výrobce firmware uvolnil jako open source a vytváří kolem <a href="http://open.neurostechnology.com/">komunitu vývojářů</a>. </p>

<p>Porazí open source iPod? No, nemyslím si to - ve spojení s Neurosem těžko, ale hračka pro geeky, kteří nakupují přes Torrent, je to parádní :)
</p>
