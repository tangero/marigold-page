---
ID: 1639
author: Patrick Zandl
layout: post
oldlink: 'https://www.marigold.cz/item/telefonni-seznam-je-nejvetsi-zadrhel-pri-upgrade-lepsich-telefonu

  '
post_date: 2005-05-11 08:27:11
post_excerpt: ''
published: true
summary_points:
- Upgrade telefonů brzdí problém s přenosem kontaktů, jak ukázala studie.
- Autor upgradoval na Motorola V3 a narazil na potíže s konverzí 800 kontaktů.
- Synchronizace přes Mobical/SyncML a software Motorola selhala kvůli komplikacím.
- Přenos kontaktů komplikoval i rozhašený notebook a bluetooth připojení.
title: Telefonní seznam je největší zádrhel při&nbsp;upgrade lepších telefonů
---

<p>Díval jsem se nedávno do nějaké studie věnované upgrade cyklu mobilních telefonů a zaujalo mne, že za největší překážku při upgrade lepších telefonů je považovaný telefonní seznam. </p>

<div class="rightbox"><img src="/wp-content/uploads/20050511-motorola_v3.jpg" alt="Motorola V3" width="277" height="366" /></div>
<p>Přišlo mi to podezřelé. Včera jsem upgradoval na Motorola V3, takovou tu žiletku, Razor. A pochopil jsem. </p>

<p>Snaha zkonvertovat mých cca 800 kontaktů z Nokia 6820 do Motorola V3 se minula úspěchem. Na SIM kartu se kontakty nevejdou, navíc bych ztratil řazení do skupin. Pokusil jsem se přes <a href="http://www.mobical.net">Mobical</a> a SyncML – bohužel se mi ho asi nepodařilo na Motorole rozchodit správně. Ne že by to vypadalo těžce – podle návodu jsem přesně vyplnil všech pět chlívečků, nebylo na tom co splést. Jenže jak se to má připojit? O tom není v návodu ani ťuk. Ergo nevím, jak SyncML donutit, aby se nepřipojovalo přes WAP, protože do WAP stacku se synchronizace adresáře rozhodně neprotlačí. Vypadá to, že budu muset hruběji experimentovat a více hledat na netu :(</p>

<p>Druhou cestou byla synchronizace přes dodávaný software a Outlook. Bohužel dodávaný software jsem neměl a na webu Motorola ke stažení není, lze si jen koupit lepší verzi a protože nevím, co od ní čekat, tak jsem si ji raději nekoupil. Proč Nokia své PC Suite na web dává, zatímco Motorola své Mobile Phone Tools nikoliv? Obojí je u telefonu zdarma…</p>

<p>Dále jsem vyzkoušel MobilEdit, tam jsem narazil na svůj rozhašený notebook, který nepřijímal připojení přes bluetooth. Takže ani tady nic. </p>

<p>Legrace. Už to chápu. Problém, jak přenést telefonní seznam z mobilu do mobilu, může být opravdu zásadní.
</p>