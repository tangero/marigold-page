---
ID: 1489
author: Patrick Zandl
layout: post
oldlink: 'https://www.marigold.cz/item/kampan-na-podporu-portalu-verejne-spravy-proc-ne

  '
post_date: 2005-01-24 09:38:42
post_excerpt: ''
published: true
summary_points:
- Ministerstvo informatiky vypisuje výběrové řízení na kampaň za deset milionů na
  podporu veřejné správy.
- Portál veřejné správy se zlepšil a poskytuje informace o řešení životních situací.
- Kampaň by měla oslovit lidi, kteří portál neznají a mohli by ho využít.
- Autor navrhuje integraci databáze portálu do Seznamu nebo SMS kampaň.
title: Kampaň na podporu portálu veřejné správy &#8211; proč ne?
---

<p>Na Lupě vyšla kratičká noticka o tom, že Ministerstvo informatiky vypisuje výběrobé řízení na kampaň na podporu veřejné správy. Předpokládá se, že to bude kampaň za deset milionů a T. Hodboď ihned předpokládá,, že to budou vyhozené peníze. Toho se chytil blogující poslanec za ODS Z. Novotný (<a href="http://www.zbyneknovotny.cz/a.asp?a=2004138&amp;db=100">zde</a>)a přizvukuje, protože ODS je proti čemukoliv, co Mlynář udělá. Oba pánové stahují kalhoty a brod je daleko.</p>

<p>Sám jsem portál veřejné správy dlouho nepoužíval, protože co nenajde google, pro mne neexistuje. Jenže v poslední době jsem nemohl přehlédnout, že na otázky typu jak se mění občanka nebo co s ukradenou SPZ mne Google vždy tak či onak na portál VS nějak vyhodí. A pravda - je to tam. Většina věcí ohledně &#8220;řešení životních situací&#8221; je tam popsána, dokonce dvojjazyčně - nejprve jazykem normálního člověka (resp. překlad ne moc dobrého tlumočníka z byrokratičtiny) a pak následuje totéž v byrokratičtině. Kromě toho, že je to užitečné, je to i poučné.</p>

<p>Jistě, je co zlepšovat. Osobně bych na portálu věnoval hodně času zlepšení vyhledávání včetně připravených výsledků v podobě toho, co by asi tak člověk mohl hledat, když zadá SPZ (a úředník mu odpustí, že už se tomu říká jinak). 
To ale není podstatné. Důležité je, že kampaň nebude pro Zandly, Hodbodě a další internetové geeky. Kampaň by měla zasáhnout lidi, kteří portál neznají, tudíž nepoužívají a přitom by mohli a hodil se jim. Normální  smrtelníky, moje a vaše rodiče. A pak to nebude vyhozených deset mega, ale ušetřený čas úředníků, kteří nebudou po telefonu vysvětlovat, co všechno potřebujete na noovou občanku.</p>

<p>Tipů na kampaň bych pár měl. Co třeba databázi portálu dodat těm normálním portálům, jako je seznam či atlas a udělat tam sekci životních situací? Nebo co všechny ospamovat via sms na mobil? To by tak akorát na těch deset mega vyšlo&#8230; Když už nic, alespoň by se o tom mluvilo :)
</p>