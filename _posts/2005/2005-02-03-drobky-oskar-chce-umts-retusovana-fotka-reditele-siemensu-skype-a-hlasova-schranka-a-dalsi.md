---
ID: 1512
author: Patrick Zandl
layout: post
oldlink: 'https://www.marigold.cz/item/drobky-oskar-chce-umts-retusovana-fotka-reditele-siemensu-skype-a-hlasova-schranka-a-dalsi

  '
post_date: 2005-02-03 08:59:18
post_excerpt: ''
published: true
summary_points:
- Oskar Mobil podal žádost o UMTS licenci za 2 miliardy Kč.
- ČTÚ zasedal ohledně tendru 872 MHz po výběru.
- Řediteli Siemensu vyretušovali Rolex hodinky kvůli propouštění.
- Skype testuje hlasovou schránku ve Windows verzi s poplatky.
title: "'Drobky: Oskar chce UMTS, retušovaná fotka ředitele Siemensu, Skype a hlasová"
  schránka a&nbsp;další'
---

<p>ČTÚ včera oficiálně potvrdilo, že O<b>skar Mobil podal žádost o udělení telekomunikační licence UMTS</b>
v rámci prvního stupně výběrového řízení. To by znamenalo, že nakonec
je společnost ochotna zaplatit za tuto licenci 2 mld Kč. Gratuluji k
odvážnému rozhodnutí, i když je prý spíše výsledkem intenzivních
jednání. A škoda, že licence nebude technologicky neutrální. <br />
<br />
Rovněž <b>zasedal na ČTÚ řídící výbor zmanipulovaného tendru pro 872 MHz</b>. Netuším na co, údajně <span style="font-style: italic;">"projednal základní dokumenty upravující jeho činnost po dobu trvání uvedeného výběrového řízení."</span> Proč, když už jste vybrali? (info na <a href="http://www.ctu.cz" >webu ČTÚ</a>)<br />
<br />
Rozesmál mne <a href="http://www.chronomag.info/108999_item.php">článek na Chronomagu</a>. Ředitel <b>Siemensu oznamoval další propouštění, k tomu se ale nehodilo, aby měl na ruce drahé hodinky Rolex</b>.
Tak mu je vyretušovali. Německá média si toho všimla a propírají to.
Holt je třeba rozlišit, k jaké situaci si jaké hodinky vzít. <br />
<br />
<b>Skype ve své nové verzi pro Windows má i hlasovou schránku</b>.
Zatím se to testuje, posílá se emailem registrační klíč a zprávy se
ukládají na Skype server, takže zřejmě do budoucna to bude za poplatek.
Podrobnosti <a href="http://forum.xtel.cz/viewtopic.php?t=101">na xTel.cz</a>.<br />
<br />
Další známý český novobloger - <a href="http://blog.lide.cz/jiri.pallas/">Jiří Palas má svůj blog</a>,
rovněž na blogovacím systému Seznamu. Někdy si říkám, že přítomnost
prominentních blogerů (jako je majitel firmy) donutí Seznam tento
blogovací systém trochu vylepšit. <br />
<br style="font-weight: bold;" />
<b>iAudit zatím rozeslal více jak třicet kódů pro audit weblogů</b>.
A už se lidé z iAuditu vyjádřili i k tomu, kde že v tom vidí zisk pro
svoji firmu. Nikde - byl to okamžitý nápad a nic je to nestojí (<a href="http://www.orisek.net/?article=audit-blog-zdarma-iaudit">via Oříšek</a>). Prý jsem je na ten nápad přivedl já :) - ha, v čem to já nemám prsty ...</p>