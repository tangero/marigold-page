---
ID: 1483
title: 'Genesys a&nbsp;Microsoft společně vyvinou produkt pro internetovou telefonii a&nbsp;instant messaging'
author: Patrick Zandl
post_excerpt: ""
layout: post
oldlink: >
  https://www.marigold.cz/item/genesys-a-microsoft-spolecne-vyvinou-produkt-pro-internetovou-telefonii-a-instant-messaging
published: true
post_date: 2005-01-19 09:27:43
---
<p>Dostal jsem tiskovou zprávu: </p>

<p>PRAHA, 19. ledna 2005 - Genesys Telecommunications Laboratories, dceřiná společnost koncernu Alcatel, podepsala strategickou dohodu s firmou Microsoft. Spojením sil s divizí Microsoft Real-Time Collaboration Group hodlá Genesys vyvinout integrované řešení pro uživatele aplikace „Istanbul&#8221;, komunikačního klienta nové generace společnosti Microsoft. Genesys uživatelům Istanbulu umožní zpřístupnit jejich kontaktní informace a provádět telefonní hovory prostřednictvím počítače.</p>

<p>„Produkt umožní uživatelům okamžitě zjistit, jestli jsou osoby, s kterými potřebují hovořit, dostupné prostřednictvím telefonu nebo přítomni on-line po internetu. Zároveň jim umožní kliknutím myši uskutečnit hovor a nebo naplánovat on-line konferenci přímo z jejich počítače se systémem společnosti Microsoft,“ uvedl ke spolupráci obou firem Martin Veselka, regionální manažer Genesys Telecommunications Laboratories. „Přístup k funkcím telefonu a jejich kontrola prostřednictvím počítače je obrovskou příležitostí jak zjednodušit obchodní komunikaci a zbavit se zbytečných pokusů určitou osobu zastihnout, pokud není evidentně dostupná,“ dodal Martin Veselka.</p>

<p>Myšlenka možnosti zjistit on-line dostupnost osob uvedených v adresáři kontaktů je podstatou tzv. instant messaging – rychlé textové komunikace prostřednictvím internetu. Je tak možné rychle a pohodlně zjistit, jestli je konkrétní osoba dostupná on-line, například pro komunikaci formou chatu.</p>

<p>&#8212;</p>

<p>Tak mne napadá, že se asi vyvíjí něco, co mám nainstalované a říkám tomu <a href="http://www.skype.com">Skype</a>. To bude jistě strategické řešení. Mimochodem, Skype je v nové verzi 1.1&#8230;
</p>
