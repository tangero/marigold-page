---
ID: 1807
title: 'Drobky: newsletter Mobilringu, Skype smlouvá s&nbsp;operátory, Technet via MMS, Eurotel UMTS, WiFi Nikon a&nbsp;další'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-newsletter-mobilringu-skype-smlouva-s-operatory-technet-via-mms-eurotel-umts-wifi-nikon-a-dalsi
published: true
post_date: 2005-09-02 08:34:10
---
<p>Dneska nemám na páteční psaní náladu. Máte sedět v práci na zadku a fárat jako já :/ Ale alespoň telegraficky zajímavosti a drobky:</p>

<p>Zajímavá nová služba je na <a href="http://www.mobilring.com/">serveru Mobilring.com</a> - rozesílají emailem český <strong>newsletter o telekomunikacích</strong>, takže si na dvou A4 přečtete, co se stalo zajímavého nového v telco businessu. Asi to zaujme všechny, koho nezaujaly dnešní články na MobilManii a Mobilu (Vyberte si: nejošklivější a nejhorší telefony na našem trhu <em>versus</em> Jaké textovky se perou o váš mobil?) Alespoň nejsem sám, komu chybí telco ekonomika. </p>

<p><strong>Skype se drží strategie rozděluj a panuj.</strong> Poté, co německý Vodafone prohlásil, že Skype (resp VoIP) ze svých mobilních sítí vykope, podepsal tento týden Skype dohodu s konkurenčním Eplusem o tom, že tento bude ve své síti Skype podoporovat a to také prostřednictvím flat-rate data tarifu. <a href="http://www.ccnmatthews.com/news/releases/show.jsp?action=showRelease&amp;actionFor=553773">Detaily zde.</a></p>

<p><strong>Eurotel chystá UMTS</strong> a tisková konference jest příští čtvrtek. Asi se zajdu z vrozené zvědavosti podívat, zajímalo by mne, čím to, že se Eduard Eck nově zamiloval do UMTS, když to nebyla láska na první pohled ;) Zajímavé je, že Telefonica bude spouštět EV-DO na 450 MHz v Guatemale. Nakupuje se u Nortelu. <a href="http://www.ccnmatthews.com/news/releases/show.jsp?action=showRelease&amp;actionFor=553686">Detaily</a>.</p>

<p>Červený šéf by mne ušlapal, pokud bych konečně nedal odkaz na jeho <a href="http://redboss.net/cz/games.php?gID=23"><strong>hru Politika</strong></a>. Aneb pobavte se na českou politickou scénou, jestli vám ještě přijde k bavení. </p>

<p>A <strong>Technet si pořídil zasílání MMS zpráv do systému</strong> a <a href="http://technet_idnes.bloguje.cz/">mobloguje z IFA veletrhu</a>. Gratuluji! Ech. Gratuluji spíš Arthurovi, protože je to první web iDNESu, který jede přes jeho Bloguje.cz. Možná bude migrace z Orisu pokračovat i u dalších webů (třeba <a href="http://bonusweb.bloguje.cz/">bonusweb.bloguje.cz</a> máme už taky) :)
</p>

<p>
Na <a href="http://pixelmanie.cz/podpora-zabudovaneho-bezdratoveho-lan-Clanek39.html">Pixelmanii zase referují</a> o fotoaparátech Nikon, ve kterých bude vestavěné WiFi. Vážně mne to zaujalo, než jsem zjistil, že to WiFi nebude sloužit k odeslání obrázků přes FTP, ale jen pro odeslání fotek na počítač s proprietárním software. Škoda - ftp ve fotoaparátu a přímé odesílání na server by se mi někdy líbilo ... 
</p>
