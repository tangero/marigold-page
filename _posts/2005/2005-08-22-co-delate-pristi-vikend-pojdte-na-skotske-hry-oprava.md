---
ID: 1784
author: Noname
layout: post
oldlink: 'https://www.marigold.cz/item/co-delate-pristi-vikend-pojdte-na-skotske-hry-oprava

  '
post_date: 2005-08-22 17:33:20
post_excerpt: ''
published: true
summary_points:
- Sychrov zámek hostí Skotské hry tuto sobotu s těžkoatletickými soutěžemi.
- Skotské hry nabízejí irskou hudbu, tance, ochutnávku whisky a šermířské souboje.
- Vstupné na Skotské hry je 220 Kč, děti do 120 cm mají vstup zdarma.
- Na Sychrově se dá stanovat a autor textu se akce zúčastní.
title: Co děláte příští víkend? Pojďte na skotské hry – oprava
---

<p><strong>Noname píše:</strong> Jestli ještě nemáte program na příští víkend, tak byste mohli zvážit výlet na zámek Sychrov (<a href='http://mapy.atlas.cz/mapviewer/mapviewer.aspx?object=obec&amp;id=564451'>na půl cesty mezi Mladou Boleslaví a Libercem</a> - oprava, omlouvám se, vložil jsem špatný odkaz, nyní opraveno). V sobotu se tam konají <a href='http://www.skotskehry.net/'>Skotské hry</a>. Na programu jsou skotské těžkoatletické soutěže (známý hod kládou, kamenem do dálky a do výšky atp.), irská a skotská hudba, ukázka a výuka tanců, ochutnávka whisky s odborným výkladem, šermířské souboje atd. Vstupné je 220 Kč (v předprodeji 180), pro ZTP a děti do 120 cm pak zdarma (pro děti jsou připraveny vlastní soutěže, takže se je nemusíte bát brát s sebou, nudit se prý rozhodně nebudou). Prý se tam dá někde i stanovat.</p>
<p>Mě pozvali mí skotští přátelé, co tam jezdí už 5 let, prý to nemá chybu, takže se moc těším. Už jsem vypozoroval, že čím horší webové stránky má nějaká taková akce, tím pak bývá lepší, a tahle je má úplně strašné. ;-)
Jestli se tam budete chtít setkat se mnou, tak mi napište.</p>