---
ID: 1800
author: Patrick Zandl
layout: post
oldlink: 'https://www.marigold.cz/item/prvni-pre-n-produkty-u-nas-belkin-pre-n-wifi

  '
post_date: 2005-08-28 20:50:25
post_excerpt: ''
published: true
summary_points:
- Belkin Pre-N produkty slibují až 800% větší pokrytí a 600% vyšší rychlost.
- Technologie Pre-N využívá MIMO a chytré antény pro spolehlivý přenos multimédií.
- Belkin Pre-N je zpětně kompatibilní s 802.11g a 802.11b standardy.
- Router Belkin Pre-N stojí 2400 Kč bez DPH a má 60 měsíců záruku.
title: 'První Pre-N produkty u&nbsp;nás: Belkin Pre-N WiFi'
---

<div class="rightbox"><img src="/wp-content/uploads/20050828-belkin-pren.jpg" alt="Belkin Pre-N router" width="250" height="250" /></div>
Už i na český trh dorážejí první výrobky vytvořené podle předběžných specifikací 802.11n, tedy takzvané "Pre-N" produkty. Pre-N produkty Belkin poskytují dle tvrzení výrobce větší pokrytí až o 800% a vyšší přenosové rychlosti až o 600% než stávající produkty 802.11b/g a 802.11a. Využívá technologii chytrých antén a čipsetu MIMO (Multiple Input Multiple Output) pro zvýšení rychlosti a pokrytí společnosti Airgo Networks. </p>

<p>Tato technologie je určena pro velké domácnosti nebo kanceláře, kdy je nutné pokrýt velký prostor a je potřeba přenášet multimedia a aplikace s velkými nároky na šířku přenosového pásma s důrazem na maximální spolehlivostí.
Belkin Pre-N technologie je zpětně kompatibilní s existujícími produkty 802.11g a 802.11b.</p>

<p>Ceny <a href="http://www.sws.cz/default.asp?cls=SPresentTrees&amp;StrSort=BC009CIII&amp;StrType=1&amp;Deep=-1">u SWN</a>: router 2400 Kč bez DPH, PCI nebo PCMCIA karta cca 1600 Kč. Fajn je záruka 60 měsíců, zajímavé je, že v USA se dává celoživotní. Firemní stránky <a href="http://catalog.belkin.com/IWCatProductPage.process?Merchant_Id=&amp;Section_Id=202570&amp;pcount=&amp;Product_Id=184316">Belkin routeru zde</a>.</p>

<p>S Pre-N produkty nemám žádnou osobní zkušenost, nicméně na internetu se objevuje řada varování před možností jejich upgrade na 802.11n verze, ačkoliv v případě 802.11g se takové problémy u značkových produktů neprojevily.
</p>