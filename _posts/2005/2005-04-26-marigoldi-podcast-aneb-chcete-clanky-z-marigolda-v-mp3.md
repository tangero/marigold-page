---
ID: 1624
author: Patrick Zandl
layout: post
oldlink: 'https://www.marigold.cz/item/marigoldi-podcast-aneb-chcete-clanky-z-marigolda-v-mp3

  '
post_date: 2005-04-26 08:39:53
post_excerpt: ''
published: true
summary_points:
- Marigold spouští podcast s články načítanými počítačem, konkrétně open-source programem
  Epos.
- Epos načítá text hlasem virtuální dámy Violky, který je překonvertován do MP3.
- Podcast Marigold lze odebírat přes RSS čtečku pomocí uvedeného URL.
- MP3 soubory s články jsou dostupné i na speciální webové stránce.
title: "Marigoldí podcast aneb chcete články z Marigolda v MP3"
---

<p>Také Marigold se přidává k českému podcastu. V tomto případě jde ale o implementaci zajímavé obezličky, jak články převést do MP3. V tomto případě je totiž nenačítá živá osoba (příkladmo já), ale počítač. <i>Rád bych zde slavnostně sdělil užaslému obecenstvu, že je to kousek kódu, který jsem ve své neskonalé genialitě splichtil přes víkend, bohužel to není pravda, neb, jak víme, programátor jsem nemožný.</i> Jde o open-source kousek <a href="http://epos.ure.cas.cz/">zvaný Epos</a>, který řada lidí vyvíjí už hezkou řádku měsíců a podle toho to také dopadá, ono to totiž funguje a text to čte docela hezky. Články tedy načítá virtuální dáma Violka a vy máte dvě možnosti, jak si MP3 s načteným textem stáhnout. </p>

<p><strong>Marigold Podcast</strong></p>

<p>Pro klasický marigoldí podcast můžete <a href="http://www.infoset.com/rss/marigold-full/rss.audio.xml">použít toto url</a>, které vložíte jako nový zdroj do vaší podcast čtečky.</p>

<p><strong>Marigold MP3 články</strong></p>

<p>Pokud podcast čtečku nepoužíváte a přesto si to chcete vyzkoušet, zde je <a href="http://www.infoset.com/rss/marigold-full/index.audio.html">adresa stránky s MP3 soubory</a>.</p>

<p>Ještě to má drobné vady, na kterých se pracuje, ale vyzkoušejte. Co říkáte na Violku? Její email nesmíme rozdávat, takže si o něj ani nepište, nabídek na seznámení má už dost a prý vede Deep Blue...</p>

<p>Poděkování opět Danielu Pederovi, které to celé vytvořil!
</p>