---
ID: 1734
title: 'T-Mobile předehnal Eurotel v&nbsp;počtu zákazníků'
author: Patrick Zandl
post_excerpt: ""
layout: post
oldlink: >
  https://www.marigold.cz/item/t-mobile-predehnal-eurotel-v-poctu-zakazniku
published: true
post_date: 2005-07-25 08:04:33
---
	<p>Už dlouho jsem spekuloval nad tím, že ve skutečnosti je T-Mobile větším operátorem co do počtu zákazníků, než Eurotel. Byla pro to řada nepřímých důkazů, oficiální přiznání Eurotelem ale chybělo a před dokončením privatizace Telecomu se ani nedalo očekávat. Teď přišlo. Eurotel konečně zkompatibilnil metodu výpočtu aktivních zákazníků prepaid služeb na doporučení GSM Asociace – nově tedy počítá za klienty pouze ty Go karty, které byly v průběhu dvanácti měsíců používány. Tedy stejně, jako je započítávají T-Mobile a Vodafone Cz. Doposud je ovšem započítával po dobu osmnácti měsíců. </p>
	<p>Po tomto statistickém přepočtu a započtení nových klientů Eurotelu ubylo 244 tisíc zákazníků, čímž se dostal těsně nad 4,4 milionu klientů. T-Mobile přitom počet 4,36 milionů klientů udával ke konci roku 2004 a na konci letošního prvního čtvrtletí to bylo 4,39 milionů a aktuální pololetní výsledky zveřejní během dvou týdnů. Osobně očekávám číslo   cca 4,5 milionů. </p>
	<p>Eurotel přišel o svoji pozici největšího operátora, už je „jen“ operátorem nejziskovějším. I o tuhle pozici jej pravděpodobně T-Mobile záhy připraví. </p>
	<p>Kde je u Eurotelu problém? V nesmyslně komplikovaných a předražených tarifech nebo v jeho pověsti nejarogantnějšího českého operátora? Co by měl Eurotel udělat, aby pádu z piedestalu zabránil?
</p>
	<p>!++23++!
</p>