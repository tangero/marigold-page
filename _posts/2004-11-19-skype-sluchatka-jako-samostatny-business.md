---
ID: 1407
title: >
  Skype sluchátka jako samostatný
  business
author: Patrick Zandl
post_excerpt: ""
layout: post
oldlink: >
  https://www.marigold.cz/item/skype-sluchatka-jako-samostatny-business
published: true
post_date: 2004-11-19 09:09:18
---
<p>
Skype jako program pro volání po internetu začíná vytvářet svůj vlastní &#8220;ekosystém&#8221; - firmy produkující produkty spolupracující se Skype a podporující jej. Tento týden oznámil Logitech spolupráci se Skype, kdy ke svým USB sluchátkům bude dodávat voucher na 120 minut hovoru po SkypeOut World Class destinacích. To není špatné. </p>

	<div class="rightbox"><img src="/wp-content/uploads/1/20041119-dualphone-skype.jpg" alt="DualPhone for Skype" width="250" height="358" /></div>
<p>
Jenže ještě lepší jsou aktivity dalších společností. Už jsem tu psal o USB adaptéru, který připojí některé Siemens telefony na počítač a umožní z telefonu volat přes Skype službu. Siemens nebyl první, takových hraček existuje více. Například DualPhone na obrázku je běžný DECT telefon, ale s USB přípojkou na připojení k počítači, na němž běží Skype. Z telefonu pak můžete kamkoliv volat přes Skype, jakož i na Skype přijímat hovory. S tím omezením, že na Skype se dnes dovolají jen uživatelé Skype software (což je omezení Skype, ne toho telefonu). Zde <a href="http://fa86dd8e8eff5070c1256f1c0040dee5.dualphone.net/">stránky výrobce</a>.</p>

<p>
Ještě dál jde firma <a href="http://www.pcphoneline.com/skype">PC Phone Line</a>. Ta nabízí Skype a SIP hardwarové brány, k nimž zase připojíte USB sluchátko a na druhou stranu počítač a můžete používat najednou Skype i SIP řešení. Ceny kolem 50 dolarů. </p>

<p>
Nabídka samostatných USB sluchátek a headsetů, u nichž výrobce hrdě uvádí Skype Compatibile (což je po pravdě cokoliv s ovladači do operačního systému s reprákem a mikrofonem), je dneska už nepřeberná (zejména ve světě).</p>

<p>
Další společnost <a href="http://www.voipail.com">VOIPail</a> nabízí betatesterům zdarma hlasovou schránku pro VoIP aplikace, což už dostává přímo dramatické grády - ještě jsme si na VoIP nezvykli a už si k němu pořizujeme záznamníky. </p>

<p>
USB telefony mají jednu vadu - potřebují ke své práci puštěný počítač. Jenže s tím, jak přijde v polovině roku 2005 na trh možnost SkypeIn, tedy příchozích volání z telefonní sítě, vyvstává i poptávka po hardware telefonech pro Skype, které budou fungovat zcela samostatně. Skype již prý na vývoji takových zařízení s třetími stranami pracuje. Podrobnosti bohužel zatím nejsou známy. </p>

<p>
I tak je situace kolem Skype zajímavá. Stále více lidí kolem mne si jej pořizuje a přes vouchery volá po ČR za směšné ceny kolem 80 halířů za minutu, pokud už náhodou potřebují volat na pevnou linku. Funguje to překvapivě dobře.</p>

	<h5>Co čeká Skype v roce 2005?</h5>
<p>
SkypeIn - voláni z pevné telefonní sítě Skype uživatelům, tak v červnu 2005. Zatím nevím, zda bude možno získat i české příchozí číslo, ale pár firem se s tím už Skype vnucuje (co já vím), tak snad ano. </p>

<p>
Skype for business - nový soubor služeb pro podnikatele, kdy bude možno více uživatelů Skype spravovat z jednoho místa, účtu, pro snadnější účtování a správu. S web interface samozřejmě. Schopnost při volání nechat zvonit Skype na více klientských software, taková obdoba paralelní linky. </p>

<p>
Další podpora Skype API a aplikací třetích stran. </p>

<p>
Víte, co si tak říkám? Že kořením života Českého Telecomu by byla přenositelnost čísel do Skype :)
</p>
