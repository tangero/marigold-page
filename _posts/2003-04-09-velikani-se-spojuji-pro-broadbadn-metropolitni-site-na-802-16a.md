---
ID: 226
title: >
  Velikáni se spojují pro broadbadn
  metropolitní sítě na 802.16a
author: Patrick Zandl
post_excerpt: ""
layout: post
oldlink: >
  https://www.marigold.cz/item/velikani-se-spojuji-pro-broadbadn-metropolitni-site-na-802-16a
published: true
post_date: 2003-04-09 08:05:00
---
<p>
Významní výrobci bezdrátové techniky se spojili s WiMAX fórem a hodlají spolupracovat na certifikaci a propagaci vysokorychlostních bezdrátových sítí vzniklých na standardu 802.16a. K této iniciativě se připojily mimo jiné firmy Intel, Nokia a Fujitsu. </p>

<p>
WiMAX je sdružení zaměřené na podporu a certifikaci zařízení pracujících na relativně novém standardu 802.16a - to je standard pro metropolitní bezdrátové sítě. Tento standard má umožnit pokrytí až do vzdálenosti 50 km rychlostí až 70 Mbps a ačkoliv se původně očekávalo, že je komplementární k WiFi, dneska se ukazuje, že bude spíše jeho konkurentem. </p>

<p>
Zatím to ale není tak slibné z hlediska uživatelů. Zatímco access point WiFi se cenou dostává na 3000 Kč, podobná technika WiMAX je o sto řádů výše a pohybuje se kolem čtvrt milionu Kč. To pro domácí uživatele moc zajímavé není. Stejně tak klientské karty do počítačů - zatímco WiFi PCMCIA se rychle blíží k tisícikoruně, WiMAX stojí kolem 25 000 Kč a očekává se, že v průběhu&#160; letošního roku spadne na 10 000 Kč. </p>

<p>
<STRONG>Bez šancí WiMAX není</STRONG> - bezpochyby ho čeká podobný cenový posun, jako WiFi. Během několika let pád ceny o třista procent. WiMAX respektive standard 802.16a předpokládají provoz v pásmu 2-11 MHz - odklon z dvougigového bezlicenčního pásma a nalezení dalšího volného bezlicenčního pásma by byl jen vítaný...</p>
