---
ID: 1283
title: >
  Vývojář her pro mobily Jamdat
  zkouší IPO za 86 milionů dolarů
author: Patrick Zandl
post_excerpt: ""
layout: post
oldlink: >
  https://www.marigold.cz/item/vyvojar-her-pro-mobily-jamdat-zkousi-ipo-za-86-milionu-dolaru
published: true
post_date: 2004-08-30 08:57:00
---
	<p>
Veřejný úpis emise akcií (takzvané IPO) hodlá vyzkoušet další zajímavá firma, <b>Jamdat Mobile</b> (<a href="http://www.jamdat.com">web</a>). Ta právě vyplnila potřebné dokumenty pro SEC a v IPO hodlá získat 86 milionů dolarů. Jamdat Mobile patří mezi významné vývojáře her pro mobilní telefony a protože její obchod je postavený výhradně na mobilních telefonech a hry pro mobily tu nejsou přívažkem k hrám pro jiné platformy, jako je PC, je toto IPO bedlivě sledováno. IPO Jamdatu povedou renomované banky Lehman Brothers a Merrill Lynch, firma bude obchodována pod symbolem JMDT.</p>

	<div class="rightbox"><img src="/wp-content/uploads/1/20040830-jamdat.gif" alt="Jamdat" width="170" height="57" /></div>
	<p>
Něco málo finančních dat (kompletní SEC dokumenty s dalšími finančními daty <a href="http://www.secinfo.com/dVut2.1Wu8.htm">jsou zde</a>, je to fakt dlouhé a skvělé čtení o content trhu pro mobily): firma zahájila provoz v březnu 2000  a za finanční rok 2003 měla příjmy ve výši 13,5 mil USD. Za první čtvrtletí letošního roku pak měla příjmy 7 mil USD. Čistá ztráta firmy za rok 2003 byla 7,1 milionů dolarů a netto výnosy za první kvartál letošního roku byly 0,7 mil USD.  Za letošní rok se očekávají příjmy 30 - 40 milionů dolarů a firma se bude pohybovat v ziskové oblasti.</p>

	<p>
Na první pohled to nevypadá špatně. Problémy bych mírně spatřoval v tom, že firma v roce 2004 realizuje přes 42% svého obchodu přes amerického operátora Verizon Wireless a dalších 18% přes Sprint. To znamená, že aktivity firmy jsou omezeny prakticky na americký trh, domu také odpovídá fakt, že naprostá většina příjmů v roce 2003 pocházela z her pro platformu BREW a teprve v letošním roce se podařilo část aktivit přesunout k Javě - i letos ale bude BREW dělat více jak 40% obratu a firma ani nezastírá názor, že BREW a platforma GetItNow Verizonu je jediným místem na světě, kde jsou dnes velké peníze pro mobilní hry. </p>

	<p>
Není bez zajímavosti věta, kterou Jamdat uvedl ve svých dokumentech:</p>

	<blockquote><p>
We derived… 97% of our revenues during the three months ended March 31, 2004, from a combination of BREW and Java applications.</p>
</blockquote>
	<p>
Vzhledem k tomu, že Jamdat začínal jako vývojář her pro WAP, je tato věta znakem přesvědčení, že WAP je mrtev. Minimálně v USA. </p>

	<p>
Pokud vás IPO Jamdatu zajímá, doporučím sledovat skvělý weblog výhradně na toto téma - 
<a href="http://jamdats1blog.blogspot.com/">Zigurd&#8217;s JAMDAT S-1 Blog</a>. <b>Pro české content providery je to prakticky povinné čtení namísto pohádek na dobrou noc</b>.
</p>
