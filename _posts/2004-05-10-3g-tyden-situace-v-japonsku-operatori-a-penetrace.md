---
ID: 1024
title: '3G Týden: situace v&nbsp;Japonsku &#8211; operátoři a&nbsp;penetrace'
author: Patrick Zandl
post_excerpt: ""
layout: post
oldlink: >
  https://www.marigold.cz/item/3g-tyden-situace-v-japonsku-operatori-a-penetrace
published: true
post_date: 2004-05-10 08:51:00
---
<p>
S oblibou se jako leader 3G světa ukazuje Jižní Korea. Nezajímavá situace ale není ani v Japonsku. </p>

<p>
Koncem března 2004 měly všechny japonské mobilní sítě celkem 81.52 milionů uživatelů, z toho 3.18 milionu v systému WCDMA, 16.95 milionu v CDMAOne/CDMA2000 a 61.37 milionů uživatelů používalo PDC (TDMA technologie).</p>

<p>
<STRONG>Mobilní internet</STRONG> <EM>(v tomto případě se myslí hlavně internetové aplikace na mobilu, něco jako WAP, ne samotné připojení notebooků)</EM> má v Japonsku báječnou penetraci - 84% uživatelů. </p>

<UL>
<UL>
<LI>DoCoMo i-mode 40.61 milionů</LI>
<LI>KDDI's EZweb 15.23 milionů&#160;</LI>
<LI>Vodafone Live! 12.78 milionů</LI></UL></UL>
<p>
Pokud se bavíme <STRONG>konkrétně o 3G sítích,</STRONG> tak v Japonsku suverénně vede CDMA2000 1x standard implementovaný u KDDI s 13.5 miliony uživatelů, za ním je FOMA (WCDMA) u NTT DoCoMo s 3.04 miliony uživatelů a 137 700 uživatelů ma Vodafone se svým Vodafone Global Standard (WCDMA) - vývalý J-Phone.</p>

<p>
<STRONG>KDDI</STRONG> udělal největší pokrok v přesunu uživatelů do 3G technologií a to i přes to, že věří jen na málo 3G služeb, kupříkladu dodneška nepodporuje videotelefonování. Namísto toho jednoduše a prostě navyšuje rychlost internetového připojení spolu se snižováním ceny za něj.</p>

<p>
<STRONG>NTT DoCoMo</STRONG> teprve nedávno vyrovnalo handicpap svých 3G zařízení, když s novou řadou 900i konečně snížilo váhu a rozměry a zvýšilo výdrž na úroveň 2G telefonů. Řada 900i je na trhu od února a prodává se velmi dobře, NTT dokonce snížilo cenu za paket dat (128 bytů) na 25% ceny za paket dat ve své 2G síti - data se u i-mode počítají za paket.</p>

<p>
Největším looserem v japonských pretěkách je<STRONG> Vodafone, který zde koupil J-Phone</STRONG> a v současné době nemá ani dvěstě tisíc klientů. Vstup Vodafone do J-Phone podle pozorovatelů zcela utlumil vývoj v rámci firmy a té se nedaří získávat nové zákazníky. Navíc příklon k WCDMA a spolehání na vývoj v rámci dodavatelů zatím nikam nevede a operátor má problémy nabídnout konkurenceschopné telefony. NTT si vývoj telefonů dělá samo a výrobcům jen zadává koncovou výrobu. Záchranu si u Vodafone slibují od nového mobilu <A href="http://beta.marigold.cz/zprava.html?cislo=26852">Sharp V801SH</A>, který nabízí GSM/WCDMA a velmi slušné parametry. </p>

<p>
Zajímavé je, že v Evropě je známější NTT DoCoMo a obecně se považuje za úspěšnější, než KDDI. Zaprvé za to může fakt, že DoCoMo jako polostátní operátor má velikou uživatelskou základnu ze staršího systému PDC a také fakt, že jede v WCDMA a má agresivní PR politiku. O KDDI tolik slyšet není, ačkoliv je v 3G mnohem úspěšnější.</p>

<p>
Příště zase něco o tom, jaké služby v Japonsku uspěly a zajímají uživatele a také, kolik stojí... </p>

<p>
V <STRONG>komentářích k tomu čtenář Yusaku Godai (registrovaný uživatel Yusaku, žijící v Japonsku) říká:</STRONG> </p>

<p>
Komentář k 3G DoCoMo vs. au (KDDI): au má tak velikou 3G uživatelskou základnu, protože žádnou jinou velikou síť nemá - tj. všichni zákazníci KDDI jsou 3G zákazníci, ovšem au má největší zastoupení mezi studenty (50% studentská sleva), kteří zrovna moc jiného než posílání mobilních emailu, 10kB rozmazaných fleku zvaných fotky a telefonování dělat nebudou. Zákazníci využívající Y4200 datový paušál ekvivalentní tomu připravovanému eurotelimu budou nejspíš většinou studenti informatiky - (téměř) všichni ostatní mají DoCoMo (a to má paušál taky).</p>

<p>
Japonci se při koupi mobilů (BTW: z telefonního čísla není vidět operátor) nerozhodují podle operátora, ale podle funkci terminálu. A v tomto ohledu je DoCoMo cca. 1-2 roky před konkurenci, takže "útěk" ke KDDI bývá vasto pouze studentskou cenovou záležitosti. Stejný důvod má i menší rozšíření PHS - systém, jehož jedinou chybou IMO je, že není "cool", resp. "kawaii" (omlouvám se těm, kteří vědí co to kawaii znamená).</p>

<p>
Vedle toho u DoCoMo jde do FOMA člověk pouze a jenom, pokud opravdu 3G potřebuje - terminály jsou dražší, větší, těžší a vydrží kratší dobu v pohotovostním stavu, měsíční paušál je vyšší, pokrytí menší, procesorový výkon pro i.e. javu nižší, přidaných funkci je méně (to vše se začíná stírat, ale je pořád patrně v každé jedné kategorii, i u nové 900i rady) =&gt; lidé co "potřebují telefon" zůstanou u 2G. Ve světle toho je opravdu úžasné, kolik uživatelů se povedlo marketingem přesvědčit, že "potřebují 3G" (protože fakticky si myslím, že by se bez něj v 90% případů obešli)</p>

<p>
Kdybych měl srovnávat na české poměry, DoCoMo se v mnoha ohledech chová jako Eurotel (aspoň ten za Valeskiho), KDDI jako Oskar. Vodafone má sice všude reklamy, ale neznám nikoho s vodafone mobilem - takže asi tak.</p>

<p>
Ad vysoká penetrace internetu: Předpokládám, že se jedna o počet lidí, kteří mají aktivovány internet a platí za něj měsíční paušál. Když si kupujete mobil, NEaktivovat si internet vás totiž vyjde na cenu, kolik stojí jeho využívání po 1.5 roku. Stejnou aritmetikou můžete říct, že rozšíření WAPu u nás je 100% - dojdete k podobně smysluplné hodnotě. (Mimochodem ten paušál je 300Y měsíčně - v reálném přepočtu asi tak 15-20Kč (kurzovní 75Kč) - neboli: Nepoužívám to, ale co kdyby - a za volání na infolinku a deaktivaci mi to rozhodně nestojí)</p>

<p>
Když si člověk o Japonsku čte, získává pocit že je tu mobilní ráj přetechnizovaných Japonců, kdy každá sedmdesátiletá babička posílá maily z mobilů. Ale poté co tu chvíli bydlí, tak si trošku správy zorný úhel pohledu (například technická úroveň uživatelů bych řekl, že je menší než u nás).</p>
