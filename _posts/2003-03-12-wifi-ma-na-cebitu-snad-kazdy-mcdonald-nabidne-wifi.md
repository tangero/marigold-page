---
ID: 162
title: >
  WiFi má na CeBITu snad každý,
  McDonald nabídne WiFi
author: Patrick Zandl
post_excerpt: ""
layout: post
oldlink: >
  https://www.marigold.cz/item/wifi-ma-na-cebitu-snad-kazdy-mcdonald-nabidne-wifi
published: true
post_date: 2003-03-12 18:27:00
---
<p>
Tak jsem tu dnes prochodil většinu telekomunikačních hal a WiFi spolu s ADSL tu vládne - obojí nacházíme v nejrůznějších kombinacích. To nejzajímavější jsem už zaznamenal z haly 27, to ostatní tolik nezaujalo nebo naopak zaujalo natolik, že to zpracuji později do nějakého většího článku. </p>

<p>
Zajímavá zpráva, která s CeBITem nesouvisí, ale tady se dosti probírá: <STRONG>McDonald se rozhodl ke kroku, který se dlouho očekával - nabídne WiFi připojení ve svých restauracích</STRONG>. Zatím začne s 10ti hotspoty na Manhattanu a později přidá dalších 100 hotspotů v třech velkých městech v USA - ale dá se čekat, že to později doputuje i k nám. McDonald je totiž první řetězec nabízející WiFi, který je přítomný i v ČR. Bohužel je to také jeden z mála řetězců, které u nás existují a to rozšíření WiFi u nás přeci jen trochu brání. Služba bude hodinu zdarma, pokud si objednáte jídlo přesahující určitou hodnotu, potom bude stát 3 USD na hodinu. </p>
