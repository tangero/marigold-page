---
ID: 1702
title: 'Problém: jak budou firmy předávat účtenky za mikroplatby nad 50&nbsp;Kč'
author: Patrick Zandl
post_excerpt: ""
layout: post
oldlink: >
  https://www.marigold.cz/item/problem-jak-budou-firmy-predavat-uctenky-za-mikroplatby-nad-50-kc
published: true
post_date: 2005-07-01 08:37:34
---
<p>Další skvělý zákon vypadl z dílny našich zákonodárců a deklaruje povinnost pro podnikatele vydávat účtenky pro nákupy nad 50 Kč (<a href="http://zpravy.atlas.cz/clanek.aspx?rubrika=243&amp;clanek=31753">čtěte třeba zde</a>). Když toho zákazníka máte na dosah, je to ještě legrace, akorát opruz. Jenže co když zákazník platí mikroplatbou na dálku? Jak jim vydáte účtenky? Zákon přitom platí ode dneška, takže pokud dneska budete vstupovat na nějaký placený web a platit přes SMS nebo Premium číslo, měli byste dostat účtenku, pokud částka převýší 50 Kč. Důvod, proč <a href="http://www.pipeline.cz">Pipeline</a> nabízí mikroplatby jen do 50 Kč - nechtěli jsme to řešit. Problém se samozřejmě netýká PR SMS, kde daňový doklad vystavuje operátor, ale m-plateb (jak internetových, tak wap a SMS formy), kde daňový doklad musí vystavit poskytovatel služby. A samozřejmě také plateb přes PayPal a další.</p>

<p>Jak se to bude dělat? Možností je mnoho. Například my máme patentní technologii, jak vystavit daňový doklad ve formě SMS. Jiní budou třeba zase daňový doklad tisknout a nechávat ho v kanclu na hromadě v krabici, čímž splní literu zákona - zákazník se vždy může stavit v kanclu pro doklad. Ostatní o tom ani nevědí a dozvědí se to až ze sankčního výměru nejbližšího finančáku. Riziko obou metod samozřejmě je, že finančák se svobodně rozhodne, že ten váš přístup je špatný - jenže když jsem se zkusil zeptat na to, jaký je správný, tak mi bylo řečeno, že jedinou tutovkou je předat účtenku osobně, což by mikroplatby poslalo do kytek. Vše ostatní může ministerstvo či finančák později spatřovat jako špatné. Co je to prosím za kravinu? Co je to zase za buzeraci?</p>

<p>Inu, hlavně že bojujeme se šedou ekonomikou. Jak sleduju tu bílou, tak až tu šedou porazíme, mnoho nám tu toho nezbude. Škoda, že teď nikdo neví, který dement s tímhle nápadem na účtenky přišel...
</p>
