---
ID: 1426
title: 'Super 3G &#8211; když 3G není dost'
author: Patrick Zandl
post_excerpt: ""
layout: post
oldlink: >
  https://www.marigold.cz/item/super-3g-kdyz-3g-neni-dost
published: true
post_date: 2004-12-01 11:01:34
---
	<p>
Chytil jsem virózu a baže si nemohla vybrat lepší čas, když se za dva dny žením a o pár dní později odlétáme do Egypta. Doktorovi jsem nakázal, aby přivez antibiotika, do té doby jsem v rukou léčivých čajů. Alespoň mám čas blognout o pár novinkách ve vývoji 3G. O DBV-H píšu něco většího, snad to časem dotvořím. </p>

	<p>
Chtěl bych se v krátkosti pozastavit u konceptu <b>Super 3G</b> (někdy též Super-3G). S tímto termínem přišlo japonské NTT DoCoMo, jemuž se jeho vlastní 3G síť už zdá pomalá a tak se porozlíží, do čeho by mohla šlápnout. 4G s termínem spuštění kolem roku 2010 připadá DoComu jako velmi výhledová záležitost, takže přišla s přechodovým řešením Super 3G. Abych řekl pravdu, z celé presentace a dokumentace spíš mám dojem, že koncept Super 3G má uklidnit operátory, kterým se hrůzou podlamují kolena, že v roce 2006 zainvestují 3G a o čtyři roky později jim někdo bude do ruky tlačit nové barevné prospekty 4G a chtít podepsat kontrakt. Super 3G zní tak, jako že to nebude nic moc stát, že to bude běžný upgrade a jak to tak vypadá (a jak se v mobilních technologiích stalo běžné), Super 3G se horním koncem svého výkonu bude dotýkat sítí 4G v jejich ranných fázích. Podobně, jako dnes EDGE a 3G. </p>

	<h4>Požadavky na Super 3G</h4>
	<p>
Na Super 3G klade NTT DoCoMo několik požadavků. Tak především má přinést výrazně vyšší přenosovou rychlost (30-100 Mb/s) a vyšší kapacitu. Ale nejenom to. Musí také nabídnout citelně nižší latenci a rozptyl, aby byly provozovatelné i multiplayer hry a další běžné internetové aplikace. To předpokládá vtlačit latenci pod 100 ms. </p>

	<p>
Důležitá je také levná migrace z 3G, která nezasáhne tolik hospodaření operátorů (uááá, pláčí výrobci hardware). Podmínkou je také přizpůsobení se broadcast a multicast provozu pro hromadnou distribuci videa a pro video on demand. Důležité také je, že se předpokládá združování kanálů do šířky násobku 5 MHz až do celkové šíře 20 MHz (že bych jim doporučil 802.11g? ;) )</p>

	<p>
Jsem vážně zvědavý, jak to NTT DoCoMo všechno stihne. Kromě Super 3G a 4G totiž ještě horuje pro HSDPA (tedy 3,5G) a OFDM. Skoro mi to začíná vycházet tak, že do spuštění své 4G sítě musí DoCoMo každý rok zavést jednu novou technologii. Co dodat? Vychutnejte si slajdy, které jsem dostal (vychutnávejte informace, ne kvalitu fotky)&#8230;</p>

	<p>
<img src="/wp-content/uploads/1/20041201-ntt-super3g.jpg" alt="Super 3G" width="400" height="300" /></p>

	<p>
<img src="/wp-content/uploads/1/20041201-ntt-super3g-2.jpg" alt="Super 3G" width="400" height="300" />
</p>
