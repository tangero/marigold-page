---
ID: 803
title: >
  Výběrové řízení na novou RSS
  čtečku
author: Patrick Zandl
post_excerpt: ""
layout: post
oldlink: >
  https://www.marigold.cz/item/vyberove-rizeni-na-novou-rss-ctecku
published: true
post_date: 2004-01-20 15:37:00
---
<p>
Rozhodl jsem se vyhlásit <STRONG>výběrové řízení na novou RSS čtečku</STRONG>. Zjistil jsem totiž, že s růstem kanálů a zejména s tím, jak přidávám i méně často aktualizované servery, mám problémy projít rychle nadpisy novinek. Všechny čtečky, co znám, totiž mají každý RSS kanál zvláště a musím je všechny proklikat. Je pravda, že favorizovaný FeedReader mne vyskakovacím okénkem upozorní na nové zprávy, ale když u počítače nejsem, což se stává často, nebo když ráno stahuji velký update, tak to propásnu. </p>

<p>
Základní požadavek na novou RSS čtečku tedy je, aby byla schopna vypsat příspevky ne primárně podle zdroje, ale podle času aktualizace, tedy <STRONG>abych měl v jednom okně chronologicky řazené všechny příspěvky</STRONG> tak, jako je to například <A href="http://blogportal.hlava.net/index2.php?go=globalrss" target=_blank>zde v Blogportále</A> (ten je ale pro česká RSS, jinak by plně vyhovoval). Máte někdo nějaký tip pro Windows? </p>
