---
ID: 272
title: >
  Doména Oskar.cz přišla Český mobil
  na 1 milion Kč
author: Patrick Zandl
post_excerpt: ""
layout: post
oldlink: >
  https://www.marigold.cz/item/domena-oskar-cz-prisla-cesky-mobil-na-1-milion-kc
published: true
post_date: 2003-05-06 12:07:00
---
<p>
Původně jsem slíbil, že to neprozradím, ale vyšlo to v MF DNES, takže cituji MF DNES a dodávám, že zpráva jest u mne ověřena ze tří nezávislých zdrojů: <EM>Po dohodě z konce dubna&#160;společnost Český Mobil&#160;zaplatila sto tisíc korun za internetovou doménu, zhruba 600 tisíc za přidružené ochranné známky a jako bonus dostali dva majitelé kredit v předplacených kartách na volání za 300 tisíc korun. Po dvou letech tahanic o požadovaných dvacet milionů korun nakonec dva lidé, kteří si zaregistrovali poměrně podivným způsobem doménu u správce českých internetových adres nic.cz, přijali původní nabídku <B class=textt>Oskara</B>. <B class=textt>Oskar</B> čekal tak dlouho mimo jiné proto, že i jeho dosavadní doménu oskarmobil.cz si lidé našli. "Měsíčně ji navštíví 485 tisíc lidí," říká mluvčí <B class=textt>Oskara</B> Igor Přerovský. Navíc doménu oskar.cz zablokoval soud předběžným opatřením před jiným využitím.</EM></p>

<p>
Poznámka k celému problému: <STRONG>doménu Oskar.cz si firma registrovala zcela legálně a naprosto standardním způsobem</STRONG>&#160;a postupem, jelikož sama se jmenovala Oskar s.r.o. V tomto případě Český Mobil kecá a nemá to vůbec zapotřebí. Je to zhruba stejné, jako kdyby najednou Eurotel začal křičet na firmu Mobil Media a.s. že se jmenuje stejně, jako jeho množina infoslužeb Eurotel Mobile Media a že je to od ní podvod a že doménu MobilMedia.cz chce registrovat na sebe... nevím, jestli by u soudu uspěli, asi by se dost ztrapnili stejně, jako rozpačitou pachuť ve sporu Oskar.cz nechává výše uvedené prohlášení o podivnosti registrace...<BR></p>
