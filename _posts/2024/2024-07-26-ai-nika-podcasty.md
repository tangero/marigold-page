---
audio_url: https://www.marigold.cz/audio/2024-07-26-ai-nika-podcasty.mp3
author: Patrick Zandl
categories:
- AI
- Podcasty
layout: post
post_excerpt: S podcasty je to těžké. Já je moc rád nemám, jsou pro mě informačně
  řídké, hodinu něco posloucháte a hodnotných informací z toho není zase tak moc.
  Ze článku byste je vstřebali rychleji. V oborech mého zájmu přitom vzniká velké
  množství podcastů a usledovat se to nedá. A tak vznikají služby, které podcasty
  zanalyzují a dají vám jejich sumář.
summary_points:
- Podcasty jsou informačně řídké, proto vznikají služby pro jejich sumarizaci.
- NoteGPT online sumarizuje anglická youtube videa s podcasty.
- Podsmart a Sumly nabízejí placené sumarizace podcastů emailem.
- AutoThread analyzuje podcasty a vytváří vlákna na Twitter, ale jen v angličtině.
thumbnail: https://builtin.com/sites/www.builtin.com/files/styles/og/public/2022-09/mic-brain-artificial-intelligence-ai-podcast.png
title: Další nika, do které se AI nacpe? Podcasty!
---

S podcasty je to těžké. Já je moc rád nemám, jsou pro mě informačně řídké, hodinu něco posloucháte a hodnotných informací z toho není zase tak moc. Ze článku byste je vstřebali rychleji. V oborech mého zájmu přitom vzniká velké množství podcastů a usledovat se to nedá. A tak vznikají služby, které podcasty zanalyzují a dají vám jejich sumář. 

Například  [NoteGPT](https://notegpt.io/podcast-summarizer)  má takovou službu online pro anglicky podtitulkovaná youtube videa. Existují sofistikovanější (a placené) služby, kde si objednáte sledování podcastu a vždy, když vyjde nový díl, vám emailem přijde jeho sumář - a ty nejzajímavější myšlenky. Zkuste  [Podsmart](https://www.podsmartai.com/)  nebo  [Sumly](https://www.sumly.ai/). Pro české uživatele dost podstatná nevýhoda: nefunguje to s českými podcasty, rozumí to jen angličtině. Ale fakt to usnadní sledování podcastů, které vás tolik nebaví a kde netušíte, jestli hodina poslechu něco přinese.

Zajímavý směr pro autory je aplikace  [AutoThread](https://www.autorepurpose.io/), která umožní vzít podcast, analyzovat ho a připravím vám o něm vlákno na Twitter. Opět jen pro anglické.