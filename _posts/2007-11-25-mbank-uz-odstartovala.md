---
ID: 2174
title: mBank už odstartovala
author: Patrick Zandl
post_excerpt: ""
layout: post
oldlink: >
  https://www.marigold.cz/item/mbank-uz-odstartovala
published: true
post_date: 2007-11-25 09:33:56
---
Berte to jako kusé upozornění pro všechny, kdož to nesledovali. <a href="http://www.mbank.cz">mBank</a>, nejzajímavější projekt v českém bankovnictví za posledních X let (doplňte dle své míry zoufalství s českým bankovním trhem) spustil nabídku svých služeb pro fyzické osoby. 

O co jde? O bankovní účet ovládatelný přes internet a vedený zdarma. Opravdu, naprostá většina služeb je tu zdarma, platí se jen takové extravagantní věci jako zvláště vyžádaný elektronický výpis, či výběr z bankomatu (kde se musí zaplatit poplatky bankomatové sítě).

Zatím nebudu chválit. Službu neznám, jen se mi líbí a od doby klinické smrti eBanky, která mne dokáže prudit neuvěřitelně, něco jako náhradu hledám. A nemám rád banky, které ze mne dělají vorvaně. mBank zatím vypadá, že se o to nesnaží. Takže budu referovat, jak to probíhá a vypadá, pro ty opatrnější, co do toho nejdou po hlavě :)