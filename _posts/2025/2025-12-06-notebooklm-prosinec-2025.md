---
author: Patrick Zandl
categories:
- AI
- NotebookLM
layout: post
summary_points:
- Hlavní novinky v NotebookLM za poslední měsíce: větší limity pro customizaci chatu a plnohodnotná mobilní aplikace
- Možnost zadat až 10 000 znaků pro instrukce AI, což umožňuje detailnější nastavení rolí a přesnější výstupy
- Mobilní aplikace nyní podporuje nahrávání obrázků, generování infografik a prezentací, ukládání postupu poslechu audia a synchronizaci s webem
- Postupné rozšiřování vizuálních výstupů (infografiky, slide decky) i na mobilních zařízeních
- Nové veřejné ukázkové notebooky a příprava nových funkcí jako organizace do složek a ukládání kvízů
- Praktické shrnutí: NotebookLM je nyní výrazně použitelnější pro studenty, výzkumníky i běžné uživatele díky odstranění dřívějších omezení
post_excerpt: Největší aktualizace za poslední dva měsíce přinesly výrazně větší limity pro customizaci AI chatu (z 500 na 10 000 znaků), plnohodnotnou mobilní aplikaci s nahráváním obrázků, infografikami a ukládáním postupu audio přehrávání a postupné rozšíření vizuálních výstupů (infografiky a slide decky. Žádné revoluční funkce nepřišly, ale služba se konečně zbavuje největších praktických omezení.
title: "Novinky v NotebookLM: plnohodnotná mobilní aplikace a větší limity pro úpravu chatu"
thumbnail: https://www.marigold.cz/assets/notebooklm-chat.webp
---

Největší aktualizace za poslední dva měsíce přinesly výrazně větší limity pro úpravu AI chatu (z 500 na 10 000 znaků), plnohodnotnou mobilní aplikaci s nahráváním obrázků, infografikami a ukládáním postupu audio přehrávání a postupné rozšíření vizuálních výstupů  jako jsou infografiky a slide decky. Žádné revoluční funkce nepřišly, ale služba se konečně zbavuje největších praktických omezení.

**Co NotebookLM vlastně je a proč by vás měl zajímat**  
Jedná se o bezplatný AI nástroj od Google, který umí načíst desítky dokumentů (PDF, Google Docs, webové stránky, obrázky, audio) a pak o nich rozumně diskutovat, generovat audio podcasty dvou hlasů, infografiky, prezentace nebo kvízy – a to vše striktně jen na základě nahraných zdrojů. Na rozdíl od běžných chatbotů téměř nehalucinuje a vždy ukazuje přesné citace. To z něj dělá jeden z nejlepších nástrojů pro studenty, výzkumníky, produktové manažery nebo kohokoli, kdo pravidelně zpracovává velké množství textů. Vysloveně doporučuji si jej projít. 

Již dříve jsem psal o tom, že [Google NotebookLM umožňuje přizpůsobit chat vlastním cílům a využít osminásobný kontext](/item/notebooklm-kontext-persony/).


#### Novinky v NotebookLM

1. **10× větší limit pro customizaci chatu (4. 12. 2025)**  
   Nejdůležitější změna. Dříve jste do „instrukcí pro AI“ dali max. 500 znaků, teď 10 000. To umožňuje vytvořit skutečně sofistikované role (product manager, učitel pro 12leté, vědecký recenzent) s přesným formátováním výstupu. Praktický dopad je obrovský – mnoho lidí dříve muselo používat externí prompty nebo složitě obcházet omezení.

2. **Mobilní aplikace konečně přestává být okleštěná (5. 12. 2025)**  
   - Nahrávání fotek přímo z galerie nebo foťákem (tabule, knihy, poznámky)  
   - Infografiky a slide decky přímo v appce  
   - Ukládání postupu při poslechu Audio Overview (synchronizace s webem)  
   Stále chybí některé funkce (např. sdílené notebooky), ale už se dá pracovat i na telefonu, ne jen na desktopu.

3. **Postupné rozšiřování vizuálních výstupů**  
   Infografiky a slide decky jsou teď dostupné většímu počtu uživatelů, včetně mobilu. Kvalita je solidní, ale stále jde spíš o rychlé shrnutí než o designově propracované materiály. Brzy přibudou custom prompty i pro tyto formáty, tvrdí support tým.

4. **Menší, ale užitečné drobnosti**  
   - Dva nové veřejné ukázkové notebooky o genomice a zdraví očí - to abyste se mrkli, co to umí (2. 12.)  
   - Připravuje se organizace do složek a ukládání postupu kvízů  (složky jsou už dost potřeba!)
   - Tým reaguje na zpětnou vazbu rychleji než dříve (fakt, vyzkoušeno)


NotebookLM se pomalu, ale jistě mění z zajímavého experimentu na opravdu použitelný každodenní nástroj. Největší slabinou zůstává pomalý rollout (mnoho funkcí je stále „gradually rolling out“). Pokud ale pracujete s texty, stojí za to si ho vyzkoušet – v současné podobě už výrazně šetří čas. Pokud si připlatíte nějaký Google tarif, tak dostanete možnost do NotebookLM vložit více souborů, více kontextu. 

