---
author: Patrick Zandl
post_excerpt: Nová verze open source AI LLM Llama 4 má válcovat konkurenty jak cenou, tak výkonem a především neskutečným kontextovým oknem 10 milionů tokenů. Meta se tak rázem posouvá na špici peletonu. 
audiooff: true
categories:
- AI
- Meta
- Llama
date: 2025-04-05 21:00:00
layout: post
title: Meta představuje Llama 4 - open source LLM s obrovským kontextem i výkonem
thumbnail: https://www.marigold.cz/assets/llama4.jpeg
---

Meta právě vydala novou verzi svého open source LLM, který se jmenuje Llama 4. Ve skutečnosti jde o tři nové modely: Llama 4 Scout, Llama 4 Maverick a Llama 4 Behemoth, které se liší počtem aktivních parametrů a schopnostmi - a samozřejmě také požadovanou hardware výbavou. A to je to důležité: nová Llama 4 umí běžet na poměrně příznivé sestavě hardware, přitom nabízí skvělý výkon a open source prostředí. A co je naprosto famózní, je kontextové okno na 10 milionů tokenů, což je 10x více než dnes nabízí nejpokročilejší LLM Google Gemini. Jistě, rozsah kontextu se projevuje na výkonu, proto bude zajímavé sledovat, jak se to projeví v praxi, právě při použití velkého kontextu, který je dnes důležitý například při programování. 


📊 **Tři nové modely:**
• **Llama 4 Scout:** 17B aktivních parametrů s 16 experty, dokáže běžet na jediné H100 GPU
• **Llama 4 Maverick:** 17B aktivních parametrů se 128 experty, výjimečná multimodální schopnost
• **Llama 4 Behemoth:** 288B aktivních parametrů, stále ve vývoji, již nyní předčí GPT-4.5, Claude Sonnet 3.7 a Gemini 2.0 Pro v STEM benchmarcích

💡 **Klíčové technologické průlomy:**
• První nativně multimodální modely Mety využívající architekturu mixture-of-experts (MoE)
• Průlomové kontextové okno 10M tokenů u Llama 4 Scout (10x více než nabízí Google)
• Trénink na více než 30 bilionech tokenů (dvojnásobek oproti Llama 3)
• Podpora pro 200 jazyků s 10x více multilingválními tokeny než předchozí verze
• Zpracování různorodých dat včetně textu, obrazu a videa

⚖️ **Výrazné zlepšení v oblasti vyvážení a bezpečnosti:**
• Snížení míry odmítnutí odpovědí na kontroverzní témata ze 7% na méně než 2%
• Dosažení politické vyváženosti srovnatelné s modelem Grok, s výrazně menším počtem nevyvážených odpovědí
• Open-source bezpečnostní nástroje včetně Llama Guard, Prompt Guard a CyberSecEval
• Vývojáři mohou integrovat ochranné prvky proti potenciálně škodlivým vstupům a výstupům

🔥 **Výkonnostní přednosti:**
• Llama 4 Scout překonává Gemma 3, Gemini 2.0 Flash-Lite a Mistral 3.1
• Llama 4 Maverick předčí GPT-4o a Gemini 2.0 Flash v řadě benchmarků
• Srovnatelné výsledky s [DeepSeek](/item/deepseek/) v3 v oblasti uvažování a kódování - s polovinou aktivních parametrů
• Bezkonkurenční poměr výkonu a nákladů, chatovací verze skóruje 1417 ELO na LMArena

![Llama 4 a výkonnostní benchmarky](https://www.marigold.cz/assets/llama4-vykon.png)

Výborné jsou také cenové parametry pro případ, že chcete použít Llama 4 přes API a nechcete ji instalovat na vlastní servery:

![Cenové parametry Llama 4](https://www.marigold.cz/assets/llama4-ceny-parametry.jpg)

Musím říct, že je to velmi příjemné překvapení. I když jsou to zatím jen papírová data a osobní zkušenost chybí, vypadá to velmi slibně a Meta jistě nebude slibovat něco, co alespoň přibližně není pravda. Na větší testování si musím počkat na začátek týdne, až si trochu uvolním místo na serverech :)

Více informací o modelech Llama 4 včetně detailů o tréninku a benchmarcích: [https://go.fb.me/gmjohs](https://go.fb.me/gmjohs).

⬇️ [Stáhnout Llama 4 můžete zde](https://go.fb.me/bwwhe9).
