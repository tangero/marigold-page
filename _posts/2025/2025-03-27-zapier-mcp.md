---
audio_url: http://www.marigold.cz/audio/2025-03-27-zapier-mcp.mp3
audiooff: false
author: Patrick Zandl
categories:
- Zapier
- MCP
- vibe code
- AI
date: 2025-03-27 08:00:00
layout: post
post_excerpt: "Zapier ned\xE1vno vydal novou slu\u017Ebu MCP (Model Communication\
  \ Protocol), kter\xE1 umo\u017E\u0148uje propojen\xED AI asistent\u016F s tis\xED\
  ci aplikac\xED v ekosyst\xE9mu Zapier. Jak ji v\u010Dlenit do v\xFDvoj\xE1\u0159\
  sk\xE9ho workflow ve v\xFDvoji s pomoc\xED AI?"
summary_points:
- "Zapier MCP nov\xE1 slu\u017Eba propojuj\xEDc\xED AI asistenty s tis\xEDci aplikacemi\
  \ p\u0159es Zapier."
- "Cursor v\xFDvoj\xE1\u0159sk\xFD n\xE1stroj s AI jako prvn\xED integruje Zapier\
  \ MCP pro akce."
- "Nastaven\xED Zapier MCP v Cursoru vy\u017Eaduje z\xEDsk\xE1n\xED URL a konfiguraci\
  \ v nastaven\xED."
- "Zapier MCP nab\xEDz\xED propojen\xED s n\xE1stroji pro grafiku, projekty, e-maily\
  \ a notifikace."
- "Slu\u017Eba Zapier MCP je v b\u0159eznu 2025 syrov\xE1 a doporu\u010Duje se vy\u010D\
  kat s testov\xE1n\xEDm."
thumbnail: https://www.marigold.cz/assets/zapier-mcp.jpg
title: "Zapier MCP - Propojte AI asistenty s extern\xEDmi aplikacemi"
---

[Zapier](https://zapier.com/) nedávno vydal novou službu MCP (Model Communication Protocol), která umožňuje propojení AI asistentů s tisíci aplikací v ekosystému Zapier. Zapier je oblíbený nástroj na "bezprogramátorské" propojování rozdilných aplikací, umožňuje vám například vaše nové tweety uložit do Google Docs a další podobné věci včetně těch velmi seriosních. Služba Zapier MCP je primárně zaměřena na Cursor - vývojářský nástroj s integrovanou AI - ale naznačuje širší možnosti propojení AI asistentů s externími službami.

MCP server funguje jako prostředník mezi AI asistentem a aplikacemi třetích stran. Díky tomuto řešení mohou AI asistenti interagovat s externími službami bez nutnosti složité integrace API. Podle Zapier jde o "nejrychlejší způsob, jak propojit vašeho AI asistenta s tisíci aplikací". A pokud nevíte, co je to MCP a k čemu a jak jej použít, [přečtěte si článek zde](https://www.marigold.cz/ai/mcp/). 

## Jak nastavit Zapier MCP s Cursor

Nastavení propojení mezi Zapier MCP a vývojářským nástrojem Cursor zahrnuje několik jednoduchých kroků:

1. **Získání unikátního URL**
   - Navštivte stránku [zapier.com/mcp](https://zapier.com/mcp)
   - Klikněte na tlačítko "Get Started"
   - Zkopírujte vygenerovanou unikátní URL adresu vašeho MCP serveru

2. **Konfigurace v Cursor**
   - Otevřete Cursor a přejděte do Settings → MCP → Add New MCP
   - Vložte zkopírovanou URL adresu do pole "url"
   - V konfiguračním souboru se vytvoří nová položka s názvem "Zapier Actions MCP"

3. **Nastavení akcí**
   - Vraťte se na web Zapier a klikněte na "Edit MCP Actions"
   - Zde můžete přidat a nakonfigurovat libovolné nástroje a služby pro váš Cursor

## Možnosti využití

Zapier MCP teoreticky nabízí širokou škálu možností propojení, včetně:

- **Generování a správa obrázků** - integrace s grafickými nástroji a úložišti
- **Správa projektů** - propojení s nástroji jako Jira, Asana nebo Trello
- **E-mailová komunikace** - integrace s Gmailem a dalšími poskytovateli
- **Notifikace** - vytváření upozornění na základě AI interakcí

Podle příkladu v dokumentu je jednou z funkcí možnost odesílání e-mailů prostřednictvím Gmailu přímo z prostředí Cursor.

## Aktuální omezení

Služba je zatím velmi čerstvá a pár dní po spuštění zdaleka ne všechny integrace fungovaly. Musíte si s tím trochu pohrát, v době psaní tohoto článku (březen 2025) bylo vše dosti syrové a určené spíše k ladění. Ačkoliv koncept propojení AI nástrojů s externími aplikacemi přes MCP je zajímavý, implementace může být stále v počáteční fázi s řadou technických problémů.

## Význam pro vývojáře

Pro vývojáře pracující s AI asistenty představuje MCP potenciálně významný krok k rozšíření schopností těchto nástrojů. Místo omezení se na pouhé generování kódu by AI asistenti mohli v budoucnu přímo interagovat s vývojářskými nástroji, databázemi a cloudovými službami. Což je přesně to, co MCP umožňuje. A prostup do jiných ekosystému přes Zapier by bylo velmi vítané, nemuseli byste čekat, až tyto služby uvolní (a pokud vůbec) svoje MCP!

Tato technologie by mohla výrazně zvýšit efektivitu vývojářů, kteří AI nástroje aktivně využívají, a posunout možnosti automatizace na novou úroveň. Zatím je však potřeba počítat s možnými omezeními a postupným vývojem této funkcionality.

Přiznám se, že službu jsem  zatím zkoušel jen v Cursor, ne například v [Claude Code](https://www.marigold.cz/ai/claude-code/), které také MCP podporuje. Výslovně není jiný software zmíněn, ale také by neměly být vážné potíže. Sám sej se službou měl řadu potíží, komunikace s MCP haprovala a tak bych doporučil zatím počkat, než se vše usadí, pokud nejste vysloveně experimentátoři. Dobrý směr to ale je, protože nyní se začnou jistě rychle přidávat ostatní propojovatelé, jako Make.com...