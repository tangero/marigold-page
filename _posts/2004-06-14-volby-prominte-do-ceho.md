---
ID: 1145
title: 'Volby&#8230; promiňte, do čeho?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/volby-prominte-do-ceho
published: true
post_date: 2004-06-14 08:52:00
---
	<p>
Probíhaly volby. Mám volební místnost dvěstě metrů od domu a celý víkend jsem se flákal. Přesto jsem volit nešel. Nebylo jaksi koho. Chvíli jsem poctivě sledoval předvolební spoty kandidujících stran. Většinu z nich bych nemohl volit, protože zastávám názor, že když si nejsou schopny sehnat člověka, který umí s kamerou a trochu stříhat, asi těžko budou schopny fungovat v europarlamentu, kde je práce přeci jen o něco těžší, než projít seznam přátel či Zlaté stránky. Většina klipů apelovala na city - například Cibulka vykydávající hnůj z kolečka měl to vykydávání jako jediný program a ačkoliv si Cibulky vážím, na volby to nestačilo. Zelení mne ospamovávali tak důkladně, až mi vytekly nervy - spamery nevolím. </p>

	<p>
Nakonec jsem svého zástupce v EU nevolil. Nějak jsem si nevybral. Scházely myšlenky, případně důvěra (Unie, ODS a podobný čachralové). Výsledek voleb podle toho vypadá - a tomu se říká krize demokracie :)
</p>
