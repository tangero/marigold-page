---
ID: 1080
title: 'Internetové obchody s&nbsp;WiFi technikou'
author: Patrick Zandl
post_excerpt: ""
layout: post
oldlink: >
  https://www.marigold.cz/item/internetove-obchody-s-wifi-technikou-1080
published: true
post_date: 2003-11-10 10:29:00
---
Kde je nejlepší nakupovat WiFi techniku na internetu? Jaké jsou kde ceny a sortiment? Tento článek mapuje situaci na českém trhu v listopadu 2003.<!--more--><p>
Jak jsem tak vyplňoval databázi WiFi techniky, prošel jsem celou řadu internetových obchodů s WiFi a dovolím si zde stručně shrnout své poznatky, které by vám možná před nákupem přišly vhod. Upozorňuji, že jsem se na obchody díval především pohledem&#160;člověka kupujícího routery a přístupové body, s kartami to může být maličko jinak. &#160;</p>

<p>
<STRONG>i4Shop</STRONG><BR>Na českém internetu je několik specializovaných WiFi obchodů. Především asi <A href="http://www.i4shop.net/" target=_blank><STRONG>i4Shop</STRONG></A> jako snad nejstarší. Na hodně produktů má velmi dobré ceny a vyplatí se jej sledovat v případě, že jdete do méně značkové techniky jako Z-com/Zcomax (to je jedna a tatáž firma, jen lifruje pod dvěmi jmény, aby vyhověla dealerům, co chtějí mít exklusivitu na trhu) - na značku Compex už tak dobré ceny nemá. </p>

<p>
<STRONG>Elity<BR></STRONG>Dalším je <A href="http://www.elity.cz/" target=_blank><STRONG>Elity</STRONG></A> propojený s jediným českým serverem zaměřeným na WiFi - <A href="http://www.wifionline.net/" target=_blank>WiFiOnline.net</A>. Elity má naprosto nejširší nabídku WiFi techniky, je ale zřetelně vidět, že u velké části není schopno odběry dělat zajímavé ceny a tak nejzajímavější ceny tu jsou na pár kusů zboží, ostatní je oproti nim cenově nevýhodné, když nabízí prakticky podobné funkce. Mají jedny z nejlepších cen na Compex a pokud si chcete koupit za dobré peníze router nebo přístupový bod a nejste rozhodnuti pro konkrétní výrobek, najdete zde vždy cenově výhodnou nabídku na několik různých zařízení. </p>

<p>
<STRONG>WiFiShop VancoNetu</STRONG><BR><A href="http://www.wifishop.cz/" target=_blank>WiFiShop.cz</A> společnosti VancoNet těží z toho, že firma pro své potřeby drží skladové zásoby a tak to, co obchod nabízí, je také prakticky ihned k odběru. To jinde nebývá pravidlem, firmy zboží teprve nakupují u dodavatelů a pak vám ho posílají, přičemž se snadno může stát, že budete muset týden-dva počkat. WiFiShop trpí problematickou aktualizací a tím, že se tu prodává především to, co VancoNet sám používá, takže jsou tu hlavně Orinoco produkty a ty obecně nepatří mezi levné, ačkoliv WiFiShop na ně nabízí široko-daleko nejlevnější koncové ceny. SMC produkty najdete levněji u Elity, na WiFiShopu jsou ale v každé kategorii nějaké výrobky, které jsou levné a stojí za pozornost. Navíc je tu výhodou kompletní sortiment, mají tu třeba i stožáry pro vysunutí antény nad budovu atd. </p>

<p>
<STRONG>inWiFi</STRONG><BR>Dalším specializovaným obchodem je <STRONG><A href="http://www.inwifi.cz/" target=_blank><STRONG>inWiFi</STRONG></A></STRONG>. Zde je sortiment poměrně přísně omezený, ale evidentně tu bedlivě sledují ceny zejména vůči Elity a i4, Compexy tu mají nejlevnější, co jsem kde našel. Ze značkové techniky je tu prakticky jen D-Link, ovšem rovněž za nejlevnější ceny co jsem viděl, jsou lepší, než ve specializovaném D-Link <A href="http://www.vanet.cz/" target=_blank>obchodě Vanet</A>, ačkoliv zde nemají všechu D-Link techniku, ale jen tu, která dnes stojí nejvíce za úvahu a nejvíce se prodává. 
<p>
<STRONG>Další prodejci - distributoři dílů<BR></STRONG>Zvláštním mixem WiFi servisních stránek a obchodu je <STRONG>server </STRONG><A href="http://802.11b.cz/"><STRONG>802.11b.cz</STRONG></A>. Bohužel ceny techniky zde patří spíše k vyšším a nabídka je malá, prakticky jen produkty Z-Com a OvisLink. Ovládání je na můj vkus trochu kostrbaté. 
<p>
Pokud toužíte po cenově velmi dostupné a mírně "noname" technice <B>od OvisLinku</B>, nejlepší ceny jsem našel u <A href="http://www.100megadistribution.cz/"><STRONG>100Mega distribution</STRONG></A>. 
<p>
Asi nejširší výběr značkové techniky ale má <A href="http://www.autocont.cz/" target=_blank><STRONG>AutoCont</STRONG></A>. Nabízí jak <STRONG>Buffalo, tak US Robotics, Cisco, Orinoco a Avaya.</STRONG> Pro běžného uživatele budou zajímavé především dvě první značky, které momentálně cenou hodně podlézají podobně funkčně vybavený Linksys. A tím už jsme se dostali od specializovaných shopů k distributorům výpočetní techniky, kteří mají slušné nabídky na WiFi techniku. Po AutoContu samozřejmě nelze pominout <A href="http://www.levi.cz/" target=_blank><STRONG>Levi</STRONG></A><STRONG>,</STRONG> které je známé především prodejem <STRONG>Linksys </STRONG>produktů, ty jsou bohužel ale v současné době poněkud drahé oproti jiným značkám. Pokračovat bychom mohli <A href="http://www.alzasoft.cz/" target=_blank><STRONG>Alzasoftem</STRONG></A>, kde je dobrá nabídka <STRONG>Edimaxů a také tu mají US Robotics</STRONG> techniku, jen o málo dražší než u AutoContu. 
<p>
Jenže tím jsme prakticky na konci. Ostatní prodejci mají ceny buďto výrazně vyšší, nebo mají ve srovnání s těmito prodejci nedostatečný sortiment a jejich nabídkou prakticky nestojí za to se zabývat, případně jsou dobře utajeni a nenašel jsem je. Bezdrátové síťové prvky ale dnes nabízí prakticky každý prodejce výpočetní techniky, jeho ceny, přehled a skladové zásoby jsou ale různé. 
<p>
Na závěr jsem si ponechal <STRONG>"CzFree" obchod </STRONG><A href="http://www.alphawave.cz/" target=_blank><STRONG>Alphawave</STRONG></A><STRONG>,</STRONG> ze kterého se WiFi technika téměř zcela vytratila a zabývají se zde jen prodejem Crusaderů, pojítek na infra/světelné bázi. Jejich cena také šla výrazně nahoru, dnes se prodávají kolem čtyřiceti tisíc, kdysi to bývalo za patnáct, už se tam ani nic nepíše o zvláštních cenách pro CzFree členy. Patrně se firmě prodejem Crusaderů daří natolik dobře, že prodej WiFi zařízla a podporu členů CzFree si řeší ad-hoc, aby si nenamíchla komerční zákazníky, kteří se jistě ptají, pročpak mají platit dvojnásobnou cenu. A nebo už jsou si všichni rovni. </p>

<p>
Pokud sami nějaký shop znáte a máte s ním zkušenosti, uvítám je v diskusním fóru. </p>
