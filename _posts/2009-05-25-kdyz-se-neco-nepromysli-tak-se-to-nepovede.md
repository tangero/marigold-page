---
ID: 2323
title: >
  Když se něco nepromyslí, tak se to
  nepovede
author: Patrick Zandl
post_excerpt: "Něco o redesignování serverů ... "
layout: post
oldlink: >
  https://www.marigold.cz/item/kdyz-se-neco-nepromysli-tak-se-to-nepovede
published: true
post_date: 2009-05-25 22:04:19
categories: [Příběhy, Redesign]
---
Zaujalo mne to. Minule, když jsem si dovolil o redesignu <a href="http://www.zena-in.cz/">Žena-in</a> napsat <a href="http://www.lupa.cz/zpravicky/zena-in-v-prechodu-a-la-radek-hulan/">do zpráviček na Lupu</a>, tak si v diskusi několik lidí přisadilo, že určitě jen kvůli realizátorovi. Těžko vysvětlovat, že nikoliv, že hlavně proto, že jde o výborný příklad nezvládnutého "redesignu" a komunikace kolem něho, jaký si můžu dovolit já na Marigoldovi, jehož čtenost je mi ukradená, ale těžko někdo se serverem, jenž by měl být komerční. A tak se i chovat - komerčně, tedy i transparentně. 

Po téměř dvou měsících jsem si na celou kauzu vzpomněl a podíval se, jaké jsou výsledky. Žena-in je auditována v NetMonitoru, takže máme důvěryhodná čísla (byť NetMonitor nyní má své potíže, pro dannou věc nepodstatné). Použil jsem RUest, tedy denní reálné uživatele očištěné o duplicity, ke grafu jsem namátkou přidal několik návštěvností podobných ženských serverů. Pro snadnější analýzu je do grafu vložena lineární regresní křivka. 

<a href="http://www.marigold.cz/wp-content/vyvojnavstevnosti-zenain.png"><img src="http://www.marigold.cz/wp-content/_vyvojnavstevnosti-zenain.png" width="500" height="147" alt="Vývoj návštěvnosti žena-in a dalších v RUest NetMonitor" title="Vývoj návštěvnosti žena-in a dalších v RUest NetMonitor"  /></a>

Na grafu <em>(klikněte na něj pro větší verzi)</em> si povšimněte špičky fialové křivky. Ta odpovídá <a href="http://myego.cz/item/zena-in-cz-projekt-ktery-nam-konkurence-zavidi">oslavnému prohlášení</a> o spuštění nové Žena-In, kterému předcházely vytočené reakce uživatelek, chlazené litím oleje do ohně. Řada lidí se přišla podívat, o co gou. Negativní reklama je prý také reklama a ty naježené ženušky se časem uklidní, bo co jim zbude. Toliko teorie vyslovená pány onoho webu.

<em>Co jim zbulo, vidno z grafu. Čekovaly dva týdny, zda se situace nevyjasní a kormidlo nepřevezme střízlivý lodivod. Když se ujestvilo, že toho bohdá nebude, odmašírovaly za jinými svěžími weblučinami. Z osmi tisícovek denních uživatelů váženého průměru dělá nyní, necelé tři měsíce po redesignu Žena-In stěží polovinu (to je ta fialová přímka, co padá dolů jak kurz libry), počítáno lineární regresí. Komu matyka nestačí, nechť mrkne na tu tučnější fialovou křivku a porovná odhadmo. </em>

Toliko střízlivá rekapitulace toho, co se stalo. 

Z grafu vidno, že nejde o nějaký sezónní výkyv, neb ostatní ženské servery buďto stagnovaly, nebo klesaly jen mírně, v mezidobí bylo pár svátků, které mohly statistiku ovlivnit. Takový pád, jako Žena-in, však nezažily. 

Ponaučení budiž několik:

<ul><li>Ověřte, zda slovo pičičmundík, je skutečně nadávka nebo titul pro zkušeného znalce webu, než ho použijete. </li>
<li>Když se pouštíte do redesignu, bedlivě zvažte, co je vaše geniální vize a proč ji ostatní břídilové neměli taky. Argument, že nejsou tak geniální, jako vy, přemístěte z prvního místa seznamu na poslední a znovu seznam bodů bedlivě studujte. </li>
<li>Pokud má předchozí seznam jeden bod, najděte si na práci někoho jiného a přesuňte se do jiné, pokud možno nevýkonné pozice. Ideální je rentiérská.</li>

</ul>
 
Co dodat? Teď už se budou uživatelky těžko lákat zpět, svou <a href="http://blbablondyna.blogspot.com/2009/04/tryzna.html">Tryznu si odbyly</a>. Darmo dolovat z archivu vyhozené fotky, odbanovávat zabanované nebo znovu přidávat javascriptové hry. Jenže to, bohužel, bylo zřejmé od počátku. 

PS: Dva komentáře RH jsem vymazal, jsa toho názoru, že na věcné argumenty by mohla přijít věcná a nesprostá odpověď a kdo toho schopen není, ten se nemusí roztahovat alespoň na mém serveru... 

PPS: Pro jistotu dodávám, že mírný nárůst na konci grafu je dán tím, že je to týden, který následuje po dvou "krátkých" týdnech, kdy byl den volna. To jen pro pořádek pro ty, co si na to nevzpomenou.