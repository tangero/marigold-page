---
ID: 1389
title: 'FoneShare mi přijde jako pěkná ptákovina a&nbsp;ne první P2P'
author: Patrick Zandl
post_excerpt: ""
layout: post
oldlink: >
  https://www.marigold.cz/item/foneshare-mi-prijde-jako-pekna-ptakovina-a-ne-prvni-p2p
published: true
post_date: 2004-11-05 07:55:00
---
	<p>
Včera jsem si na několika serverech (a dneska i na Lupě a <a href="http://www.hlava.net/index.php?id=5130">na Hlavě</a>) všiml odkazů na &#8220;první P2P aplikaci pro mobilní telefony&#8221; zvanou FoneShare. S důvěrou jsem se obrátil na výrobce a záhy se registroval na jeho server <a href="http://www.TryFoneShare.com">TryFoneShare.com</a>. K P2P aplikaci to má daleko, protože pod pojmem P2P aplikace bych si představoval nějaký software nainstalovaný do telefonu, který namountí paměťový prostor i pro ostatní a umožní jim ode mne si sosat určený obsah. </p>

	<div class="rightbox"><img src="/wp-content/uploads/1/20041105-foneshare.jpg" alt="FoneShare web..." width="300" height="285" /></div>
	<p>
FoneShare funguje úplně jinak. Je to webová aplikace, kam se zaregistrujete a kam můžete nahrát obsah, jenž považujete za &#8220;mobilní&#8221;- přes web formulář. Nemusíte si instalovat žádnou aplikaci a kromě stahování dat také nemusíte používat mobilní datové přenosy. Rozlišení vkládaných dat se provádí podle content type - obrázky se řadí jako wallpapery, hudební soubory jako zvonění, java jako hry atd. Pokud si přejete nějaký obsah stáhnout, stisknete na webu patřičnou ikonku a přijde vám na váš mobilní telefon (museli jste před tím zadat číslo a typ) WAP PUSH zpráva, která obsahuje URL, na němž si patřičný soubor stáhnete přes wap. </p>

	<p>
Ne, že by to nefungovalo, tedy když odmyslím fakt, že se mi soubor přes wap nikdy nepodařilo stáhnout. Ale je to takové dost ruční P2P, které s pravým P2P nemá mnoho společného. Nahrát na web nějaký obsah je spíše obtěžující a hlavní výhodou P2P software je právě jednoduchost, s jakou data sdílíte. Navíc z mnoha typů mobilů je problém, jak obsah - fotky či zvonění - stáhnout na PC. V tomto případě nesdílíte data z mobilu, ale data, která jste nahráli na server a v rámci anonymity jste u nich vyplnili svoje telefonní číslo :)</p>

	<p>
Takže jestli vás mrzí, že FoneShare není služba běžně dostupná, nemusíte toho tolik litovat. Je to spíš ptákovina a možná tak vhodný doplněk pro uživatelská fóra, než služba, po které by davy šílely&#8230;
</p>
