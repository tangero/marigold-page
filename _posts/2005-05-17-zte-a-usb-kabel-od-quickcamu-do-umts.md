---
ID: 1650
title: 'ZTE a&nbsp;USB kabel od QuickCamu do UMTS'
author: Patrick Zandl
post_excerpt: ""
layout: post
oldlink: >
  https://www.marigold.cz/item/zte-a-usb-kabel-od-quickcamu-do-umts
published: true
post_date: 2005-05-17 15:53:35
---
	<div class="rightbox"><img src="/wp-content/uploads/1/mms-818645135.jpg" alt="1705051514.jpg" width="320" height="240" /></div><p>Dorazil jsem se podívat na demo 3G sítě od ZTE. Nedá se říci, že by tu bylo narváno - abych byl přesný kromě zaměstnanců ZTE tu nebyla ani noha. Mělo to svoji výhodu, věnovali se nám a byla možnost se u všeho libovolně dlouho zastavit. Pokud jste ještě 3G naživo neviděli, doporučím dojet metrem na Pankrác a pak k hotelu Panorama, jsou tu ještě ve středu.</p>

<p>Na fotce vidíte hezkou věc. Mluvili jsme tu o streamingu videa. Zajímalo mne, co je v pozadí. Tak mi to ukázali - na dveřích kontajneru byla přilepená izolačkou kamera (Logitech QuickCam) a z ní šel USB kabel přímo do skříně aplikačního serveru, části to 3G sítě. Moc hezké. Jasně, že to tak nějak musí být, ale stejně to člověka pobaví, když to uvidí na vlastní oči... :)</p>

<p>Jinak ZTE oznámilo, že otevírá své zastoupení v ČR. Kancelář je na Stodůlkách a ve spolupráci s TTC chce založit i výzkumné a vývojové středisko. Bylo by fajn, kdyby se to podařilo.</p>

<p>Update: <a href="http://mobil.idnes.cz/mob_tech.asp?r=mob_tech&amp;c=A050517_190120_mob_tech_dno">článek s reportáží na mobil.cz</a>
</p>
