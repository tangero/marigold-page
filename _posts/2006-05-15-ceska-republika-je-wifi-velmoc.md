---
ID: 1970
title: Česká republika je WiFi velmoc
author: Noname
post_excerpt: ""
layout: post
oldlink: >
  https://www.marigold.cz/item/ceska-republika-je-wifi-velmoc
published: true
post_date: 2006-05-15 22:30:38
---
<p><strong>Noname píše:</strong> věta z nadpisu zní jako obehraná písnička, mnozí by namítali, že je to blbost, že to je jenom náš pohled "z vnitřku koule". Jenže teď pro to mám hezký důkaz. A to díky novému nástroji od Google - Google Trends. Ten srovnává počet hledání v čase a jako perličku ukazuje i regiony, kde se dané fráze vyhledávají nejčastěji, respektive kde tvoří největší podíl mezi vyhledávanými frázemi.  Schválně si dejte <a href="http://google.com/trends?q=wifi,+wi-fi&amp;ate=all&amp;all&amp;ab=1&amp;a=N" >hledat wifi resp. wi-fi</a>.</p>
<p>Nástroj lze využít i k mnoha dalším účelům. Zajímá vás například, kde lidé nejvíce <a href="http://google.com/trends?q=pr%C3%A1ce,+zam%C4%9Bstn%C3%A1n%C3%AD&amp;date=all&amp;geo=all&amp;ctab=0&amp;sa=N">hledají práci</a>? Nebo jestli google používají <a href="http://google.com/trends?q=ods%2C+cssd&amp;ctab=0&amp;geo=all&amp;date=all">spíše voliči ODS nebo ČSSD</a>. Když jsem takhle odbočil k politice a nezaměstnanosti a jsme pár dní před volbami, doporučuji <a href="http://www.mfcr.cz/cps/rde/xbcr/mfcr/MakroPre_TG_2005Q3_G32.gif">graf vývoje nezaměstnanosti na Ministerstvu financí</a> - mozkové cvičení, odhadněte podle grafu, kdy padla pravicová vláda. Ani se nedivím, že u kamarádovy <a href="http://www.ictrecruit.com">IT personální agentury</a> je taková poptávka po zaměstnání v Anglii, Irsku nebo Americe. Mimochodem, všimli jste si také korelace mezi českými povodněmi (1997/2002/2006) a význačnými politickými událostmi?</p>

<p>Ale zpět k tématu článku. Velmi zajímavé je <a href="http://google.com/trends?q=adsl+internet,+wifi+internet,+cable+internet&amp;date=all&amp;geo=all&amp;ctab=1&amp;sa=N">srovnání "poptávky" po Internetu přes WiFi, ADSL a kabel ve světě</a>. Vyhledávání můžete omezit i na určitý region, takže koho zajímá, <a href="http://google.com/trends?q=adsl%2C+wifi%2C+kabel&amp;ctab=2&amp;geo=CZ&amp;date=all">ve kterých městech se hledá jaké připojení</a>, není nic snazšího.</p>

<p>Mimochodem, všichni asi zaznamenali - inovovali jsme významně <a href="http://www.internetprovsechny.cz/wifi.php">databázi bezdrátových sítí na serveru Internet Pro Všechny</a>. Nyní můžete hledat přímo podle názvu obce, v databázi je jich přes 4 tisíce. Poskytovatelů pak evidujeme přes 600, což je stále jen cca. čtvrtina celkového počtu. V březnu databázi navštívilo 50 tisíc lidí, takže kdo ještě nemáte vaši síť zaregistrovanou, udělejte to co nejdříve - můžete získat nové klienty a tedy i peníze pro další rozvoj.</p>
