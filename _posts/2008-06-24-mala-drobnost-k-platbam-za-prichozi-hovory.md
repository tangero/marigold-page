---
ID: 2252
title: 'Malá drobnost k&nbsp;platbám za příchozí hovory'
author: Noname
post_excerpt: ""
layout: post
oldlink: >
  https://www.marigold.cz/item/mala-drobnost-k-platbam-za-prichozi-hovory
published: true
post_date: 2008-06-24 21:31:13
categories: [Mobilní sítě]
---
<strong>Noname píše:</strong> všiml jsem si toho tady v diskusi, např. <a href="http://www.marigold.cz/item/ano-platit-za-prichozi-hovory-na-mobil-se-vyplati#comment-178633">u komentáře Lahvoně</a>, ale i na dalších diskusích na toto téma všude možně, že mnoho diskutérů nechápe naprosto jednu zásadní věc - u (staro)nového způsobu účtování je zcela jedno, jestli vám volá někdo od jiného operátora či z jiné země, váš poplatek za příchozí hovor je vždy stejný, protože je tvořen jen tou částí, kterou má váš operátor s tím, že spojí hovor na váš telefon ze své sítě. Tento náklad je pro něj vždy shodný. Takže nemusíte jak píše Lahvoň pořizovat si různé karty různých operátorů aby ostatní ušetřili (to naopak "musíte" při současném systému), nemusíte ani vědět jestli je dotyčný v cizině či není, jak jsem četl v jiné diskusi.

A protože snad všude na světě se příchozí hovory účtují po vteřinách, jsou případné náklady vzniklé nějakým nežádoucím párvteřinovým spojením v řádu desetníků, což je vzhledem ke korunovým částkám uspořeným na volání a stovkám a tisícům volných minut, které jsou při takové tarifikaci standardem, zcela zanedbatelné.