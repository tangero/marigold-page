---
ID: 2346
author: Patrick Zandl
categories:
- Autorská práva
- Intelektuální práva
- Copyright
layout: post
oldlink: 'https://www.marigold.cz/item/bo-tak-to-ma-byt

  '
post_date: 2010-04-01 08:49:39
post_excerpt: ''
published: true
summary_points:
- Článek pojednává o překvapivé podpoře textu o intelektuálních právech.
- Pixy článek o autorských právech bez výhrad publikoval a podepsal.
- Autor vyzývá k šíření a přebírání článku o autorských právech.
- Kritik Piky navrhuje kopírováním článku dokázat autorův omyl.
title: Bo tak to má byt
---

Život jsou někdy i příjemná překvapení. Očekával jsem citelně menší podporu článku věnovanému intelektuálním právům. Přeci jen v dnešní společnosti je těžké hovořit o zásadních změnách, natož v oblasti, kde každý cítí, že jest povolán mít názoru, což vyvozuje z toho, že na disk si uložil pár písniček v MP3. Ale co už, nebýval jsem jiný. 

Jinak k tomu přistoupil Pixy, který článek <a href="http://pixy.cz/pixynergia/2010/03/29/zapomenme-na-autorska-prava-2">bez výhrad podepsal a publikoval</a>.  Možná škoda zakázaných komentářů, i když chápu, že nechtěl pročítat tu smršť lidí, kteří se raději vyjádří, než aby článek dočetli. Máloco autora potěší tak, jako to, když se s jeho názory tak bez výhrad někdo jiný ztotožní a šíří je mezi své čtenáře a své publikum. Původně jsem k tomu chtěl vyzvat sám, ve článku, pak mi to přišlo trochu namyšlené a nabubřelé, však lidé jistě mohou napsat svůj článek, své výhrady, své postřehy - ale jistě, pokud chcete, je účelem toho článku, aby byl šířen. Vezměte jej, přepublikujte jej na svém blogu, podepište se pod něj. Autor tím dostává zaplaceno v měně, kterou si vybral. 

Jiným to nedošlo, ale vyjádřit se museli, <a href="http://4m.pilnik.sk/blabol-o-autorskych-pravach/">například Piky</a> (jedno písmeno, takový rozdíl). Prý máte článek kopírovat a tím mi dokážete, že nemám pravdu. Budu truchlit po svých článcích. Máte si udělat MFA web. Jistě, do toho. Pokud na tom vyděláte nějaké zajímavé peníze, bude přínosné pro mne sledovat, jak to děláte. A dost možná se časem domluvíme na tom, že vy v klidu budete prodávat, já v klidu psát a oba budeme spokojeni. Pokud to nedokážete, tak nevím, proč byste to dělali, leda byste neměli co dělat. I takových je na internetu dost, ale s tím bývají autoři smíření, každý slušný publicista má svého osobního mešuge. Od té doby, co mne opustil Radek Hulán já svého postrádám. 

Mnoho štěstí s autorskými právy. Jdu <a href="http://www.dobryweb.cz/skoleni-socialni-site-twitter-facebook-a-marketing/">školit sociální sítě</a>, prostředí, které je k autorským právům podobně naladěno :)