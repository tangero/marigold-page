---
ID: 2341
author: Patrick Zandl
categories:
- Apple
- iPad
layout: post
oldlink: 'https://www.marigold.cz/item/k-apple-ipad-zni-vyhrady-ktere-nejsou-dulezite

  '
post_date: 2010-01-29 10:06:12
post_excerpt: ''
published: true
summary_points:
- iPadu chybí HDMI, USB, telefonování, multitasking, Flash a webkamera.
- Autor se obává omezení aplikací třetích stran, zejména e-knih.
- Podpora titulků, regionálních klávesnic a česká lokalizace jsou nejisté.
- Autor vidí potenciál iPadu pro čtení, úpravy dokumentů a internet.
title: "'K Apple iPad zní výhrady, které nejsou důležité"

  '
---

Motto: <em>"I still can't believe this! All this hype for something so ridiculous! ... I want something new! I want them to think differently! Why oh why would they do this?! It's so wrong! It's so stupid!"</em> (komentáře k uvedení iPodu na trh v roce 2001)

Apple uvedl svůj tablet iPad, přerostlý to iPhone. Pročítám si, co k němu má kdo za výhrady a konsternovaně sleduju, že zní výhrady nedůležité, ale ty podstatné nezazněly. 

<img src="http://www.marigold.cz/wp-content/uploads/cab6fc62-c7c9-4bc5-a263-d170dc6f911f.jpg" alt="CAB6FC62-C7C9-4BC5-A263-D170DC6F911F.jpg" border="0" width="450" height="320" align="center" />

Existující výhrady:

<ul>
<li>chybí HDMI výstup</li>
<li>chybí USB</li>
<li>nelze telefonovat</li>
<li>není multitasking</li>
<li>Adobe Flash chybí</li>
<li>nemá webkameru</li>
</ul>

Tak tak, pokud cokoliv z toho potřebujete, není iPad pro vás. Důvody lze ovšem často pochopit. Například nabízet USB port není totéž, jako mít ovladače pro zařízení připojitelné přes USB. Multitasking OS X podporuje, ale není zapnutý. Apple tvrdí, že výdrž baterií atd. Já myslím, že z části i kvůli ergonomii práce a jako dlouholetý uživatel iPhone říkám, že na problémy narazíte jen u IM. Chybějící Flash jsem doposud považoval za výhodu, díky tomu vypadly reklamy. Atd. Samozřejmě by bylo lepší, kdyby všechno výše uvedené v iPadu bylo, kdybyste mohli přes USB připojit libovolnou tiskárnu a ona tiskla - ale z větší části chápu, proč to tak není a zařízení bylo vyrobeno s tím, že není všeúčelové, ale pro určitá použití definovaná těmito omezeními. 

Co mne více trápí:

Bude oficiální podpora elektronických knih znamenat, že aplikace třetích stran budou vyřazeny z App Store? Podle podmínek nesmí aplikace třetích stran být substitutem oficiální aplikace, což se někdy nedodržuje (kalkulačky), někdy ovšem ano (prohlížeče atd). Na které straně barikády budou aplikace Amazon Kindle a jiné ebookové aplikace třetích stran? Půjde nějak dopravovat knížky do iPadu do oficiální aplikace podobně, jako podcasty jdou dopravovat do iTunes, nebo ještě lépe? Nebude to totálně uzavřený svět, což by znamenalo, že pro Česko a české knihy bude iPad k ničemu?

A co titulky, jaká bude podpora titulků u videa? Bude potřeba vkládat titulky do MP4 kontajneru, nebo bude možné instalovat něco jako Perian a fungovat se SRT? Asi ne, když podporu jiných formátů iPad nenabídne. 

Klávesnice - co podpora regionálních klávesnic? Německou vidím, ale co česká, bude? Půjde použít i ta hardware klávesnice s češtinou?

Na co mně se bude iPad líbit? Teoreticky právě tím, že jej mohu použít na většinu praktických věcí, co dělám. Číst si, upravovat drobné dokumenty, ve spojení s externí klávesnicí na něm psát cokoliv. Že je to lehké, drobné a přitom dostatečně velké a dostatečně výkonné. Že to nemá větrák ani klávesnici, že to může mít klávesnici, když ji potřebuju - soft i hard. A že to vypadá dotaženě. Že to zapnu a hned to běží, nečekám minuty, jako u Win zařízení. Že by to mohlo sloužit perfektně svému účelu, mít internet při ruce, když ho potřebuju. 

MicroSIM karta - to je vlastně jen ten plíšek ze SIM karty. Proč to použili? Proto, aby ATT mohlo alespoň nějak kontrolovat, že si datový tarif pro iPad lidé nevezmou do iPhone, kde za stejnou cenu nabízí míň služeb? Možná. Netuším. V každém případě jsem zvědav, jak se s tím pochlapí český Vodafone a jak rychle mi dodá MicroSIMku. Spíš bych vsázel na to, že budu experimentovat s nůžkama...

Tak uvidíme, až zařízení dorazí v červnu v multiregionální verzi na trh. Podle toho, na jaký trh :)

PS: A nebojte, o úspěchu tohoto zařízení se na českém trhu rozhodovat nebude.