---
ID: 2345
author: Patrick Zandl
categories:
- Autorská práva
- Copyright
layout: post
oldlink: 'https://www.marigold.cz/item/a-co-s-temi-autorskymi-pravy-udelat-v-praxi

  '
post_date: 2010-03-24 15:42:26
post_excerpt: ''
published: true
summary_points:
- Audiovizuální díla by měla mít ochranu jen půl roku od zveřejnění.
- Po této lhůtě by se mělo autorství přiznávat a zvážit odměnu.
- Autor je součástí mezinárodní skupiny s touto vizí řešení autorských práv.
- Autor dává své knihy volně k dispozici a nepozoruje finanční ztráty.
title: A co s&nbsp;těmi autorskými právy udělat v&nbsp;praxi?
---

Záměrně jsem se v předchozím článku vyhnul tomu, abych řekl svůj názor, jak autorskoprávní systém změnit. Zajímaly mne prvosignální reflexy a chtěl jsem také pouze rekapitulovat stávající stav. Jak se dalo očekávat, řada lidí měla oči podlité krví a zatemnilo jim to úsudek při přemýšlení, nebo do něj zatahovali argumenty marginálního významu, ale to bylo očekávatelné, očekávané a asi i nepodstatné. 

Řešení, dle mého soudu, je v oblasti audiovizuálních děl vcelku jednoduché v návrhu, vcelku složité v prosazení:

<ol>
<li>zkrátit lhůtu ochrany digitálně replikovatelných děl ze stávajících 50/70 let na půl roku od zveřejnění. </li>
<li>po uplynutí této lhůty uplatňovat systém "přiznávat autorství, zvážit rozumnou odměnu v případě komerčního užití díla". </li>
</ol>

Ostatně, o tom, že by mělo odpadnout přiznávání autorství, tedy nárok na to, že u díla je jméno jeho původního autora případně autorů, z nichž dílo citelně čerpalo a citovalo, o tom řeč nebyla. 

Stojí možná za zmínku, že k tomuto návrhu jsem se nedopracoval sám, ale v rámci mezinárodní lobby skupiny, v níž působím přes deset let s naší vizí řešení autorskoprávních problémů. A vlastní zkušenost? Své knihy (tedy vydané pod mým vlastním i jiným jménem) dávám na internet volně k dispozici kromě jedné, kde s tím byl nějaký problém u vydavatele a druhé, vydané ještě před rozmachem internetu. Všechna svá díla zveřejňuji pod obdobnou CC licencí. Zatím nepozoruju, že by mi to finančně uškodilo. 

Jiné odargumentované návrhy a slušně vedenou argumentaci uvítám a pokud nás po deseti letech donutí změnit názor, rádi vám i přiznáme autorství...