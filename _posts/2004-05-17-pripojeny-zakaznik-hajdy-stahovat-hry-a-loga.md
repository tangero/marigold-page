---
ID: 1039
title: 'Připojený zákazník &#8211; hajdy stahovat hry a&nbsp;loga :)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/pripojeny-zakaznik-hajdy-stahovat-hry-a-loga
published: true
post_date: 2004-05-17 14:39:00
---
<p>
Musím se pochlubit <EM>(neboť jsem zákazníkovi slíbil, že jej zvěčním) -</EM> v Pipeline jsme úspěšně připojili významného a velkého zahraničního dodavatele obsahu pro mobilní telefony, firmu MediaPlazza. Firma nabízí <STRONG>obrovskou spoustu obsahu pro mobilní telefony</STRONG> včetně java her, pozadí, vyzváněcích tónů a dalších legrácek, má za tímto účelem hromadu tematických a affiliate&#160;webů, vyzkoušejte kupříkladu <A href="http://www.ringtone-logo-game.com/">http://www.ringtone-logo-game.com/</A>&#160;nebo pokud máte rádi F1, je na to <A href="http://f1.racing-live.com/en/fun/ringtones_logos/index.shtml" target=_blank>hezký tento web</A>&#160;s řadou auto a F1 motivů. Obsah pro české mobilní sítě tranzituje právě Pipeline - což poznáte podle toho, že se používá naše číslo. Jedinou výjimkou jsou monofonní zvonění a mono loga, kde se to neposílá přes nás, ale přes nějakého operátora v cizině (kvůli tomu, že už je to tak hotové :). Firma má servery hezky udělané, nabízí je také formou partnerského programu webům, které se s tím samy nechtějí dělat - jim dodává weby s mobilním obsahem a dělí se o provizi. </p>

<p>
Loga a zvonění stojí 30 Kč (s DPH), hry mají za 60 Kč, bohužel jich zase tolik nemají, ale vybrat se dá. Já jsem samozřejmě musel testovat, takže mám telefon plný obrázků létajících krav a v metru hraju Pinball :) </p>

<p>
Tak, to bylo takové pracovní blognutí, berte ho prosím jako neplacenou reklamu...</p>
