---
ID: 1245
title: ADSL ztrácí na internet přes kabel
author: Noname
post_excerpt: ""
layout: post
oldlink: >
  https://www.marigold.cz/item/adsl-ztraci-na-internet-pres-kabel
published: true
post_date: 2004-08-11 11:34:22
---
<p><a href="http://mobil.idnes.cz/aktuality/adsl040811.html">ADSL prý dohání kabelovky</a>, zprávu jsem zaznamenal už včera, ale chtělo to delší komentář a na ten nezbyl čas. <strong>ADSL má nyní cca. 38 tisíc zákazníků</strong> (napříč všemi operátory), <strong>kabelový internet 42 tisíc zákazníků</strong>. Za poslední čtvrtletí nahrabalo ADSL cca. 15 tisíc zákazníků, kabelový internet asi polovinu. Zástupce Telecomu se tím samozřejmě chlubí, ale je opravdu čemu se chlubit?</p>

<ul>
<li>Podle údajů ČTc je <a href="http://digiweb.cz/?s1=i&amp;s2=0&amp;s3=0&amp;s4=0&amp;s5=0&amp;s6=0&amp;m=d&amp;a[id]=22018875&amp;p=i00000_d">ADSL dostupné na 2,5 milionu linkách</a> (toto číslo mi přijde přehnané, realita bude v uplynulém čtvrtletí někde okolo 1,5 milionu, ale dobře)</li>
<li>Kabelovky mají svůj internet dostupný u 700 tisíc zákazníků.</li>
<li>Průměrná cena kabelového internetu je cca. 1200 Kč s DPH, průměrná cena DSL (90% zákazníků si bere variantu 512/128 s 3 GB) je cca. 800 Kč s DPH.</li>
<li>Na Slovensku měli v květnu 12,5 tisíce zákazníků, v srpnu 20 tisíc, má polovinu obyvatel co ČR a ještě méně pokrytých linek.</li>
</ul>
<p>
co z toho všeho vyplývá? Čtěte dále.</p>

<!--more--><ul>
<li>Kabelovky tedy mají <strong>6%</strong> penetraci, Telecom jen <strong>1,5%</strong></li>
<li>Za poslední čtvrtletí oslovily kabelovky svou nabídkou <strong>1%</strong> svých zákazníků, Telecom jen <strong>0,6%</strong></li>
<li>A to přesto, že nabídka kabelovek je o <strong>50% dražší</strong> než nabídka ADSL (<strong>výnos</strong> z DSL je tedy oproti kabelovkám <strong>několikanásobně menší</strong>)</li>
<li><strong>Na Slovensku</strong> mají <strong>větší penetraci</strong> na obyvatele než ČR a navíc se jim podařilo za poslední čtvrtletí <strong>náskok ještě zvýšit</strong>.</li>
<li>Doporučuji k prohlédnutí <a href="http://www.internetprovsechny.cz/clanek.php?cid=88">graf počtu přípojek z posledního čtvrtetí</a>, jestli v Chorvatsku nespali, tak <strong>jsme stále předposlední</strong> (po Řecku)<strong> z celé Evropy a i ze všech zemí OECD</strong>.</li>
</ul>
<p>
<strong>Je na tom něco k chlubení</strong>? Já bych je za takový "úspěch" vyhodil.</p>
<p>
Telecom si s ADSL nakálel do bot mnohými <strong>problémy už od zavedení </strong>- příšerná úvodní cena, dashboard (pamatujete?), problémy s rychlostí, poté navýšení rychlosti za cenu datových limitů, zapnutí agregace znamenající pád na rychlost dial-upu, výpadky, problémy s partnery, žaloby ... Tohle jsou chyby, které si může dovolit malý lokální poskytovatel s pěti domácnostmi, nikoliv <strong>majoritní operátor</strong>. Navíc měl tuším přes rok na testování (včetně "živého").</p>
<p>
DSL kvůli tomu získalo <strong>velmi špatnou pověst</strong> a je opravdu velmi těžké ji získat nazpátek. Bit na tom není jen Telecom, ale i firmy, které chtějí poskytovat řešení přes <strong>LLU</strong>, kde se nic jiného než (S)DSL nabídnout nevyplatí, a ačkoliv mají zcela jiné řešení s nesrovnatelně lepší kvalitou, zákazníci to těžko akceptují.</p>
<p>
V posledních třech měsících se ale evidentně přístup Telecomu mění. Už zjistili, že se nemusí bát přílišného odlivu od jejich několikanásobně předražených pevných linek (dvoumegabit Praha-Prčice od Telecomu, stojí tolik co od jiných operátorů Praha-New York), zvýšení obratu z DSL jim takto vzniklé ztráty vynahradí. Proto také oznámili, že pokryjí víc oblastní než původně plánovali. Zavedli také ještě levnější variantu (která se ale nevyplatí oproti nabídkám třeba <a href="http://www.col.cz/">COL</a> či <a href="http://www.contactel.cz">Contactelu</a>, které jen za pár korun navíc nabízí podstatně více). Dokonce se pokusili šalamounsky vyřešit ve své maloobchodní nabídce problém s datovými limity, což ale znamená, že <a href="http://www.lupa.cz/clanek.php3?show=3479">jejich ADSL je v průměru i o 30% pomalejší než nabídka jejich konkurentů</a>. Zkusili také začít content-providing - StarZone - ale to je opravdu jen parodie.</p>

<h3>Jak dál?</h3>
<p>
Český Telecom by měl předně naprosto přehodnotit své chování. Vůči zákazníkům se komunikace v poslední době zlepšila, ke svým největším partnerům - AO - stále přistupují jen jako ke konkurenci a místo kalkulací "<strong>jak to slušně udělat a rozdělit, abych na tom byl nejlépe</strong>"  se objevují propočty "bude pro mě výhodné nepřistoupit na rozhodnutí nadřízených orgánů, oddalovat soudně a pak zaplatit pokutu?". Musí skončit prasárny typu obvolávání zákazníků svých partnerů, aby je přetáhl pod sebe, přesvědčování na infolinkách ČTc, aby si koupili službu od IOL nikoliv od AO, že to bude rychlejší a spolehlivější a podobně. <strong>Jen tak v nich získá aktivní velkoprodejce svých služeb</strong>.</p>
<p>
Měl by také <strong>přehodnotit nabídku DSL</strong> a více jí přizpůsobit zákaznickým potřebám - <strong>opravdu je tak nutný datový limit</strong>? Kolik peněz přináší peníze z dat navíc oproti paušálu? 1%? Kolik procent zákazníků by získal navíc při unlimited variantě 50%? Evidentně to má podstatně větší význam než nabídka nějaké ještě více osekané varianty o padesátikorunu levněji - <strong>vždyť konkurence prodává o 50% dráž a je 6× úspěšnější</strong>! </p>
