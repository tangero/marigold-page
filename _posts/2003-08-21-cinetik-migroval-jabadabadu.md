---
ID: 451
title: 'Cinetik migroval, jabadabadů&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/cinetik-migroval-jabadabadu
published: true
post_date: 2003-08-21 07:57:00
---
<p>
Včera jsem se výjimečně dříve zdýchnul z <A href="http://www.cinetik.cz/">Cinetiku</A>, protože migrace systému byla na Michalovi a jen bychom se tam pletli. Jinak nebylo co dělat. Když jsem dorazil domů, pustil jsem si nový film<EM> Čtyři psi hrají poker</EM> (na DVD ještě nevyšel, půjčil jsem si ho na VHS u konkurence :) - konečně po dlouhé době film, na který se dalo koukat a měl trochu neotřelý nápad. Po debilitách typu Pluto Nash nebo Absolon či Tělo na tělo dobré osvěžení. A když film skončil, Michal hlásil, že vše je zmigrováno a web běží. Skutečně běžel. </p>

<p>
Ještě se dolaďovaly nejdráždivější grafické detaily v designu, které se rozbily při převádění systému. Nový vzhled serveru vypadá sice stejně, jako původní, ale narozdíl od něj je plně tvořený CSS a nikoliv tabulkami, takže nejrůznější pixiové, sovové a yuhůové budou mít radost. Validní to není, pravda, původně bylo - jenže se nestihlo vše perfektně, takže až vybude chvíle času, zvalidujeme to. Kdybyste někomu chtěli udělat radost, můžete o tom CSS webu prohlásit, že vypadá tak dobře, jako by ho snad dělal Míra Kučera. A můžete to Mírovi napsat, pokud ho znáte, radost v Brně bude převeliká ;)</p>

<p>
No, abych nejásal předčasně, Michal šel hodinu po půlnoci spát (fakt, email odeslal v 1:00 přesně!) a já si teď budu muset poradit s tím nejdůležitějším, tedy s vytvořením expedičních sestav, seznamů DVD, která máme někomu poslat. Nově se totiž mají adresy tisknout přímo funkcí MailMerge na obálky. Hrdě jsem prohlásil, že to zvládnu. Teď pochybuju o tom, že to zvládnu já i naše tiskárna.... uvidíme :)</p>

<p>
PS: Bořík má od celoodpolední modlitby otlačená kolena. Ale jak to tak vypadá, zvládli jsme to. Tedy, abych byl přesnější, Michal to zvládnul. Asi tomu fakt rozumí :)</p>
