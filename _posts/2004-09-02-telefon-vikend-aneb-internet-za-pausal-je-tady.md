---
ID: 1291
title: 'Telefon Víkend aneb Internet za paušál je tady&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/telefon-vikend-aneb-internet-za-pausal-je-tady
published: true
post_date: 2004-09-02 08:40:23
---
	<p>
Český Telecom spustil službu nazvanou Telefon Víkend, kterou nám tak nějak jasně vzkazuje, že nemožnost zavést paušál za vytáčené připojení k internetu je záležitostí fabulativní, nikoliv technickou či neekonomickou. Za 99 Kč máte možnost kecat si o víkendu po pevném telefonu do pevné linky v ČR po libosti. Zdroj: <a href="http://mobil.idnes.cz/publicistika/telecom_novetarify040902.html">Mobil.cz</a></p>

	<p>
Lidé se v diskusích ptají, zda 99 Kč není moc. Vzal jsem do ruky kalkulačku - je to zhruba tolik, aby nějakého alternativce nenapadlo aktivovat všem svým zaměstnancům Telefon Víkend a nechat jim přes víkend vyvěšenou linku na firemní čísla - čímž by inkasovali propojovací poplatek. Telecom podle mne stanovil paušál tak, aby se to nevyplatilo.</p>

	<p>
Zaujala mne ale i druhá věc.Hovory sice mohou být zdarma pouze půlhodinové <i>(aby lidé u sluchátek neusínali, říká pan D. Duroň z ČTc)</i> - ale to na surfování není tak málo. Je ještě nějaký ISP, který má modemy na klasických telefonních linkách, tedy ne na Internet tarifových linkách <code>971</code>? Bylo by přeci fajnové na nich rozchodit připojení k internetu&#8230; </p>

	<p>
Bohužel pro alternativní operátory to obchodně nedává smysl, snad jen firmy, které rády nasírají Telecom by mu to mohli udělat na truc (pár by jich bylo). Na druhou stranu si stejně tak můžete hodit do práce modem a o víkendu volat na nevyužívanou linku a vždy po půl hodině zavěsit.</p>

	<blockquote><p>
Otázka je, zda to celé stojí za tu námahu. Připadá mi, že na trhu se začíná objevovat řada výhodných nabídek na připojení, takže už pomalu ztrácí smysl Telecom zkoušet šulit&#8230; (a to je pro Telecom stav věru nebezpečný, protože tím pádem už ani nemá smysl o něm přemýšlet, když chcete nějakou moderní telekomunikační službu).</p>
</blockquote>
	<p>
<b>Update:</b> Pavel Adam v komentářích připomíná, že ISP mají své aliasy, takže to vlastně můžeme ihned vyzkoušet - Např. idnes - 266090012, volny - 246098993. Takže kdo si ten víkendový tarif aktivuje, může internetovat půlhodinu v kuse, pak zavěsit a znovu vytočit - a to vše za kilčo měsíčně&#8230;
</p>

	<p>
Našel jsem další čísla: <br/>
RAZDVA (Contactel) - 266090012 <br/>
QUICK (Cesky Telecom) - 222111993 <br/>
TISCALI - 220199111
</p>
