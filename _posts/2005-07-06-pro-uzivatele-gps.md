---
ID: 1709
title: Pro uživatele GPS
author: Michal Krsek
post_excerpt: ""
layout: post
oldlink: >
  https://www.marigold.cz/item/pro-uzivatele-gps
published: true
post_date: 2005-07-06 17:55:44
---
<p><b>Oook píše:</b>Už nějakou dobu používám pro svoje cesty po ČR modrozubí GPS ve spolupráci s iPAQem 4700 a PocketKimem. <br />
<br />
iPAQ mám připevněný univerzálním držákem k přednímu sklu (tak, abych na
něj dobře viděl) a GPS je pod zadním sklem mého hatchbacku. <br />
<br />
Problém je následující: pokud hodně svítí slunce, má iPAQ tendenci se
přehřívat (a "zamrzat"). Hloupé je, že když jedu podle GPS, nemám tolik
času sledovat okolí (stíhám dopravní značky, ale ukazatele už méně - a
před křižovatkou koukám na GPS místo na směrové cedule). Pokud iPAQ (a
GPS) fungují, je vše OK. Pokud iPAQ zamrzne, zjistím to až po pár
kilometrech a iPAQ není schopen rychle dalšího provozu. <br />
<br />
Nezbývá, než se vrátit (buď po paměti nebo podle mapy - mate-li ji). <br />
<br />
Praktická rada - zabezpečte náležité chlazení zařízení, na které svítí
slunce. I když máte na místě řidiče zimu, nemusí tomu tak být za
předním oknem. A mapu s sebou vozte v každém případě.</p>
