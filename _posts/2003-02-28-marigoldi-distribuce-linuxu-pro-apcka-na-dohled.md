---
ID: 128
title: >
  Marigoldí distribuce Linuxu pro APčka
  na dohled
author: Patrick Zandl
post_excerpt: ""
layout: post
oldlink: >
  https://www.marigold.cz/item/marigoldi-distribuce-linuxu-pro-apcka-na-dohled
published: true
post_date: 2003-02-28 15:14:00
---
<p>
Už po iXté tu hlásím, že <STRONG>slíbená distribuce Linuxu pro APčka je na dohled</STRONG>. Jeden z Marigoldů hlásil významné posuny ve svém časovém zatížení a tím i v práci na distribuci. A to je super, takže o víkendu začnou první testy u mne doma (snad). </p>

<p>
<STRONG>Abych objasnil podstatu marigoldní distribuce:</STRONG> jde o CDčko s instalací Linuxu pro PCčka, kde bude všechno potřebné. CDčko nainstalujete a můžete provozovat svůj hotspot a připojovat kamarády. Připojen je základní management hotspotu, aby bylo možno killovat uživatele atd&#160;a právě děláme pokusy i s centrálními blacklisty a možností managementu na dálku. Hodně z toho je sice jen na papíře, ale základní problémy jsme vyřešili. Bohužel se muselo přistoupit k tomu, že jsme <STRONG>omezili typy WiFi karet, které lze použít</STRONG> - ne každá vyhovuje a umožní nám dělat všechno co bychom chtěli. Doufám, že většině lidí to nebude vadit a těm co jo, ti si určitě umí udělat vlastní distribuci. Máte pravdu, nechystáme žádný zázrak, v podstatě jde o sesbíraný a dohromady sladěný dostupný software. Ale myslím, že vám to ušetří dost práce, až to bude. </p>

<p>
O pokračujících testech a práci na Marigoldí distribuci budu informovat. Momentálně je nejdůležitější nevypadnout z okna, až budu montovat anténu na zeď paneláku :)</p>
