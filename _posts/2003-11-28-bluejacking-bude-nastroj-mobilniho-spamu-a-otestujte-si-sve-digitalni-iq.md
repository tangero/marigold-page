---
ID: 702
title: 'Bluejacking bude nástroj mobilního spamu. A&nbsp;otestujte si své digitální IQ'
author: Patrick Zandl
post_excerpt: ""
layout: post
oldlink: >
  https://www.marigold.cz/item/bluejacking-bude-nastroj-mobilniho-spamu-a-otestujte-si-sve-digitalni-iq
published: true
post_date: 2003-11-28 16:19:00
---
<p>
Britská píár firma Rainier označila ve své tiskové zprávě <STRONG>bluejacking za další možný marketingový kanál,</STRONG> který bude v blízké budoucnosti hojně používání tak, že se vám přímo do kapsy povalí hromada komerčních sdělení pomocí právě bluejackingu. Co je bluejacking se <A href="http://beta.marigold.cz/zprava.html?id=25871">dozvíte zde</A>&#160;v mé starší zprávě. </p>

<p>
Chlapci z Rainieru asi <A href="http://www.rainierpr.co.uk/home_pages/news_015.html" target=_blank>touto tiskovou</A> zprávou uživatele bluetooth nepotěšili. Opravdu nechat se buzerovat ještě pomocí bluetooth by vedlo jen k tomu, surově ho na všech zařízeních vypnout. Snad to ale nebude tak žhavé, mám totiž takový dojem, že bluetooth zařízení přijme takto jen jednu vizitku, takže hromada bluejackerů by se vám prala o jediné kontaktní místo. Ale jistý si tím nejsem, musím to vyzkoušet. <STRONG>Update:</STRONG> tak jsem to vyzkoušel a ačkoliv jsem se domníval, že bez spárování zařízení nelze posílat více vizitek a každá následující se přepíše nově příchozí, funguje to jinak. I <STRONG>bez spárování můžete na libovolné viditělné bluetooth zařízení poslat velké množství vizitek</STRONG> a tedy bluejackovat po libosti. No, to bude ještě nepříjemné, s jedním kamarádem jsme se pokusili spíchnout <STRONG>bluespam software</STRONG>, který by vyhledával dostupná zařízení a posílal na ně spam a otravoval je jen jednou za čas - a ejhle, přes noc to naprogramoval, funguje to a nebylo to moc složité (software byl jen na test, jak je to složité). S tím spamem bude ještě veseleji, než jsem si myslel...takovýhle mobil dát do vchodu do metra, to by bylo (pokud by ho někdo nešlohl :)</p>

<p>
Bojíte se spamu přes bluetooth? Co kdybyste si <STRONG>změřili svoje digitální IQ</STRONG>? Na MSNBC je velmi <A href="http://www.msnbc.com/news/987180.asp?cp1=1" target=_blank>pěkný testíček</A>.</p>

<p>
A chcete nějaké odreagování na víkend? <A href="http://www.djso.net/view.php?cisloclanku=2003112701" target=_blank>Tajná nahrávka</A> (resp její přepis) manželského rozhovoru o tom, co má být k večeři, vás rozhodně pobaví. </p>
