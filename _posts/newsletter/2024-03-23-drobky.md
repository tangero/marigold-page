---
author: Patrick Zandl
categories:
- Patrickův newsletter
- Google
- AI
- Sociální sítě
- Internet
- Startupy
- EU
- Automotive
date: '2024-03-23'
layout: post
original_newsletter: '#74: Apple vyměnilo auta za AI'
title: Drobky
---

**Midjourney umí používat stejnou tvář ve více fotkách**. Tohle byl častý požadavek - aby Midjourney umělo jednu osobu používat na více fotkách. Tak už umí. Funkce se jmenuje Consistent Charakter a používá se tak, že si vezmete URL vygenerovaného obrázku s tváří, kterou chcete použít a dáte tohle URL za parametr --cref a [celý návod je třeba tady](https://www.whytryai.com/p/midjourney-consistent-characters). 

**Elon Musk opensourcuje Grok**! Co by to bylo za newsletter, aby v něm nebyl Elon Musk. Muskův startup xAI se chystá otevřít zdrojový kód LLM Grok jako open source. Což je zajímavé, ale vcelku očekávané - Muskův Grok zatím nezaujal svými výkony (ne pozitivně) a být otevřeným by mu pomohlo v boji o tržní podíl. Dlužno dodat, že zatím se mezi OOS modely prosazuje především LLAMA společnosti Meta a Mixtral od francouzského Mistral AI. 

**Umělá inteligence v Pulitzerově ceně!** Pulitzerova cena za žurnalistiku poprvé vyžadovala, aby účastníci ve svých příspěvcích zveřejnili použití umělé inteligence. Pět ze 45 finalistů přiznalo, že umělou inteligenci ve svém výzkumu nebo zpravodajství použilo.

**Videomodel Sora od OpenA** I, který vzbudil tolik diskuse o budoucnosti Hollywoodu, zatím veřejně dostupný nebude. Uvedl to šéf vývojového týmu Aditya Ramesh. Projekt je v současné době ve fázi výzkumu bez definitivního časového plánu pro vydání produktu. 

**Neuralink** , startup Elona Muska zaměřený na mozkové čipy, živě přenášel svého prvního pacienta, kvadruplegika Nolanda Arbaugha, který prostřednictvím zařízení Neuralink hrál počítačové hry výhradně svou myslí. Na záběrech je vidět, jak Arbaugh ovládá kurzor počítače pouze pomocí svých myšlenek a hraje hry, jako jsou šachy a Civilization VI.

**Google představuje VLOGGER**. Je to nový framework pro syntézu lidí ze zvuku. Při zadání jednoho vstupního obrázku, jako jsou ty zobrazené v prvním sloupci, a vzorového zvukového vstupu generuje naše Vlogger fotorealistická a časově koherentní videa mluvící a živě se pohybující osoby. Jak je vidět na syntetizovaných snímcích v pravých sloupcích, generujeme pohyb hlavy, pohled, mrkání, pohyb rtů a na rozdíl od předchozích metod i gesta horní části těla a rukou. Zatím o [Vloggeru vyšel jen článek](https://arxiv.org/html/2403.08764v1?utm_source=Patrick_Zandl), služba není online dostupná. 

[![](https://substack-post-media.s3.amazonaws.com/public/images/768d6fe6-2c61-4c14-96d1-7441d9a7793a.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F768d6fe6-2c61-4c14-96d1-7441d9a7793a.heic)Z jednoho obrázku a zvuku vygeneruje VLOGGER celé video!

![](https://substack-post-media.s3.amazonaws.com/public/images/768d6fe6-2c61-4c14-96d1-7441d9a7793a.heic)