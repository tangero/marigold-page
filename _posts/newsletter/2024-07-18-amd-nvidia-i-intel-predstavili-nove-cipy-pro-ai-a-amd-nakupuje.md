---
author: Patrick Zandl
categories:
- Patrickův newsletter
- Microsoft
- AI
- Internet
- EU
- Automotive
date: '2024-07-18'
layout: post
original_newsletter: '#79: Pět úrovní umělé inteligence podle OpenAI'
summary_points:
- Ryzen AI je první x86 procesor od AMD s NPU pro AI výpočty.
- AMD konkuruje Nvidii v AI čipech a kupuje firmu Silo za 665 milionů dolarů.
- Intel představil procesory Arrow Lake a Lunar Lake s NPU pro AI.
- Lunar Lake od Intelu slibuje snížení spotřeby a trojnásobnou AI kapacitu.
title: AMD, Nvidia i Intel představili nové čipy - pro AI a AMD nakupuje
---

AMD je jeden z nejvýznamnějších výrobců procesorů pro počítače - když se bavíme o Windows, tak je to dvojka po Intelu. A jeho poslední krok je očekávatelný, jenže ho měl udělat právě Intel. Neudělal. AMD totiž představilo sérii Ryzen AI, první x86 procesor s podporou pro AI pomocí NPU, tedy zvlášního procesoru či jádra určeného pro AI výpočty. 

[![](https://substack-post-media.s3.amazonaws.com/public/images/369d7d8e-60c2-4429-94c3-b2fea796cb3c_2559x1440.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F369d7d8e-60c2-4429-94c3-b2fea796cb3c_2559x1440.heic)

![](https://substack-post-media.s3.amazonaws.com/public/images/369d7d8e-60c2-4429-94c3-b2fea796cb3c_2559x1440.heic)

Na Computextu AMD představilo také inovované řady speciální čipů pro AI, které konkurují produktům Nvidia, tam bude ještě horko. Šéf Nvidia Jensen Huang na Computextu oznámil také novou čipovou sadu pro AI. Jen Intel zde oznamoval uvedení nových desktop procesorů Arrow Lake (patnáctá generace) na konec letošního roku. Intel také konečně představil nový procesor Lunar Lake pro osobní počítače. Ten slibuje **až o 40 % nižší spotřebu systému na čipu (SoC)** a **více než trojnásobnou výpočetní kapacitu AI ve** srovnání se současnou generací Meteor Lake. Jak Lunar, tak Arrow Lake vycházejí vstříc zpracování AI prostřednictvím dedikovaného NPU. Detaily [anglicky zde](https://www.fastcompany.com/91134766/amd-unveils-new-ai-chips-to-compete-with-nvidia?utm_source=tldrai). 

AMD také posiluje, za 665 milionů dolarů **kupuje finskou firmu Silo** , která se zabývá podporou vývoje pro AI. Má 300 zaměstnanců, z toho 130 lidí má titul PhD v oboru - a AMD si od akvizice slibuje stáhnout náskok Nvidia v nástrojích pro podporu strojového zpracování a paralelních výpočtů, jako je [CUDA](https://cs.wikipedia.org/wiki/CUDA). [Tisková zpráva zde](https://www.amd.com/en/newsroom/press-releases/2024-7-10-amd-to-acquire-silo-ai-to-expand-enterprise-ai-sol.html).