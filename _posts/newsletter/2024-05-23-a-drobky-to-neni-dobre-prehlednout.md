---
author: Patrick Zandl
categories:
- Patrickův newsletter
- Google
- AI
- Bezpečnost
date: '2024-05-23'
layout: post
original_newsletter: "#76 \U0001F9D1‍\U0001F4BB K čemu všechna ta AI v počítačích
  je?"
summary_points:
- Hinton prosazuje univerzální příjem kvůli ztrátě pracovních míst způsobené umělou
  inteligencí.
- AlphaFold 3 od Google DeepMind přesně předpovídá struktury proteinů a DNA.
- OpenAI rozpustila bezpečnostní tým a propustila klíčové osoby včetně Sutskevera.
- Humane hledá kupce pro AI Pin i přes rozpačité recenze produktu.
title: "A drobky, to není dobré přehlédnout"
---

Průkopník umělé inteligence Geoffrey Hinton (také známý jako „kmotr umělé inteligence“) řekl, že **univerzální základní příjem je nezbytný pro řešení ztráty pracovních míst** a nerovnosti způsobené umělou inteligencí. I když se ale vyřeší peníze, jak lidé bez práce získají pocit sebeúcty? Tohle budeme muset řešit. 

Společnosti **Google DeepMind a Isomorphic Labs představily AlphaFold 3**. Nová verze modelu dokáže předpovídat strukturu proteinů, DNA a dalších molekul s extrémní přesností. Nacházíme se v zajímavém bodě zlomu pro významné objevy léků pomocí umělé inteligence. 

**OpenAI[vyhodila celý bezpečnostní tým](https://www.cnbc.com/2024/05/17/openai-superalignment-sutskever-leike.html?utm_source=www.therundown.ai&utm_medium=referral&utm_campaign=openai-dissolves-ai-safety-team)** zabývající se dlouhodobými riziky umělé inteligence. Tým byl vytvořen zhruba před rokem. Jenže to není jediné propouštění v OpenAI, [před nedávnem společnost propustila](https://www.marketingaiinstitute.com/blog/ilya-sutskever-openai) šéfy tohoto bezpečnostního týmu Ilju Sutskevera a Jana Leika, Sutskever byl přitom jeden ze spoluzakladatelů OpenAI a také protagonista loňského převratu proti Altmanovi, jenž nevyšel. Altman se tak zjevně vypořádal se vzbouřeneckou klikou a jejich následovníky. 

Výrobce AI krabičky na klopu **Humane loví potenciálního kupce** pro svůj podnik. Ačkoliv její výrobek AI Pin při uvedení na trh sklidil jen rozpačitý ohlas, počítá firma s ohodnocením mezi 750 miliony a 1 miliardou dolarů. V roce 2023 byla společnost investory oceněna na 850 milionů dolarů. Její produkt sice obsahoval neotřelé a chytré nápady, ale měl mnoho hardwarových a softwarových problémů. A jen něco z toho se vyřeší dalšími updaty. Tak uvidíme... 

tak a to je pro tentokráte vše. 

Vše nejlepší přeje

Patrick Zandl

 _PS: newsletter byl rozeslán na 3122 adres._