---
author: Patrick Zandl
categories:
- Patrickův newsletter
- AI
- Startupy
date: '2023-07-04'
layout: post
original_newsletter: "Patrickův newsletter #64 \U0001F942 Jak Twitter padnul nezaplaceným
  účtem (a poslední AI dění)"
summary_points:
- AI závody jsou velmocenský souboj mezi Čínou a USA o budoucí svět.
- USA zpřísňují vývoz čipů pro AI do Číny, cílí na Nvidia A800.
- Čínská Baidu tvrdí, že její chatbot Ernie překonává ChatGPT.
- AI startupy v USA získávají miliardové investice, například Inflection AI.
title: 'AI: Čína versus USA'
---

Závody o AI nejsou jen obchodní, ale i velmocenskou záležitostí. A zápolením o to, jak bude vypadat náš budoucí svět. Že v tomto zápolení není Rusko, asi nikoho nepřekvapí, souboj se zatím odehrává mezi Čínou a USA. 

Bidenova administrativa se chystá zpřísnit podmínky vývozu čipů pro AI do Číny. Nová omezení by ztížila prodej do Číny bez licence a byla částečně zaměřena na čip A800 společnosti Nvidia, který dříve mohl být do Číny exportován. Čipy Nvidia hrají klíčovou roli v trénování umělointeligenčních modelů a Čína se snaží této závislosti zbavit, nebo ji obcházet. 

Pekingská vyhledávací jednička Baidu mezi tím prohlásila, že její chatbot Ernie překonává ChatGPT od OpenAI v několika klíčových ukazatelích. Do závodu o umělou inteligenci se zapojil i gigant v oblasti rozvozu jídla Meituan, který se dohodl na koupi startupu spoluzakladatele za téměř 234 milionů dolarů, aby vyvinul služby podobné ChatGPT. Očekává se, že do čínských AI startupů bude letos investováno kolem 15 miliard dolarů. 

Podobné investice a zprávy přicházejí z USA. V USA společnosti [Typeface](https://www.typeface.ai/), Runway AI a Inflection AI právě ohlásily další získání financí. Společnost [Inflection AI](https://inflection.ai/), která vyrábí "laskavého a podporujícího" chatbota s názvem Pi, získala v jednom z největších kol financování v současném šílenství kolem AI v Silicon Valley ohromující částku 1,3 miliardy dolarů. Nejznámějším produktem společnosti [Runway](https://runwayml.com/) je Gen-2, nástroj, který umožňuje vytvářet video z textového zadání. [Typeface](https://www.typeface.ai/) nabízí paletu nástrojů pro generativní AI, především pro vytváření obrázků z textového zadání za účelem marketingu. 

Tak a to je pro tento týden všechno. 

_Hezký start do prázdnin přeje_

 _Patrick Zandl_

PS: Newsletter byl rozeslán na 2930 odběratelů.