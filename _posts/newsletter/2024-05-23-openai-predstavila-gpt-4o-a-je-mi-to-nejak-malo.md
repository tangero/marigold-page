---
author: Patrick Zandl
categories:
- Patrickův newsletter
- AI
- Internet
- Automotive
date: '2024-05-23'
layout: post
original_newsletter: "#76 \U0001F9D1‍\U0001F4BB K čemu všechna ta AI v počítačích
  je?"
summary_points:
- GPT-4o, nový model OpenAI, vyniká rychlostí, multimodálností (text, zvuk, obraz)
  a je zdarma.
- Očekávání od GPT-4o byla vyšší, spekulovalo se o GPT-5 nebo AI vyhledávači.
- AI se nachází v období technologické pauzy, čeká se na nové inovace.
- Budoucnost AI je nejistá, možný je generační skok (GPT-5) nebo inkrementální vývoj.
title: OpenAI představila GPT-4o a je mi to nějak málo...
---

Tento měsíc také představila vedoucí společnost v oblasti umělé inteligence OpenAI svůj nový model umělé inteligence nazvaný GPT-4o. Čím se liší od toho předešlého? Ve jméně jen tím písmenkem O, což znamená Omni. Firma tím chce zdůraznit rozsáhlé možnosti vstupu a výstupu dat, od klasického textového zadání, přes obrazové či třeba hlasové zadání. 

Základní parametry nového modelu jsou přímo úžasné. Je podstatně rychlejší, než model GPT-4, poradí si s textem, zvukem i obrázky najednou a jeho výstup je lepší, než u jiných modelů. A co je na tom nejlepší, je zdarma. Jenže tady se právě dostáváme k palčivé otázce. Je to nějak málo. Neříkal jsem to v tomhle newsletteru už jednou?

Ano, nový Omni model můžete používat ke konverzaci, kdy si přímo v reálném čase povídáte s hlasovým výstupem ChatGPT. A někoho už samozřejmě napadlo pustit proti sobě dva takové modely a sledovat, jak si spolu popovídají. Inu, popovídaly si pěkně. Jenže, po pravdě řečeno se čekalo tak nějak více. Očekávání přiživoval publikovanými náznaky Sam Altman, takže se čekalo GPT-5 nebo alespoň vyhledávací nástroj založení na umělé inteligenci. 

Nejsem sám, komu je to málo. Už delší dobu se šušká, že AI je nyní v období "technologické pauzy", tedy v době, kdy se musí nastřádat několik technologických inovací najednou, aby se celé odvětví mohlo "zázračně" posunout dále. To se běžně stává, LLM modely posunula obrovsky před pěti lety technologie [transformátorů](/ai/transformatory/) společně s [Word2vec](/ai/word2vec/) - přičemž jedno bez druhého nemělo pro AI valný smysl. 

A tak čekáme, co bude. Možná nás OpenAI nakonec překvapí generačně lepším GPT-5, možná si jen dáme pauzu, během níž bude vývoj AI spíše inkrementální...

[![](https://substack-post-media.s3.amazonaws.com/public/images/36a1d853-dd16-444e-8504-52ac45e63fa7.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F36a1d853-dd16-444e-8504-52ac45e63fa7.heic)GPT-4o si neporadí se vším, její variabilita a schopnost pracovat nad obrázky textovými příkazy je ovšem fascinující. Chyby ovšem stále evidentní.

![](https://substack-post-media.s3.amazonaws.com/public/images/36a1d853-dd16-444e-8504-52ac45e63fa7.heic)

* * *