---
author: Patrick Zandl
categories:
- Patrickův newsletter
- Automotive
date: '2022-10-31'
layout: post
original_newsletter: 'Patrickův newsletter #57: Musk nakonec koupil Twitter a všechny
  povyházel'
title: Jednohubky (ale na dlouhé čtení)
---

**Jak nucené rozdělení firem podporuje inovaci?** Často slýchám od nepřátel regulace, jak devastující pro trh regulační zásahy jsou. Což je názor plynoucí z neznalosti. Nejnověji doporučuji k přečtení dokument [Konkurence a inovace: rozdělení IG Farben](https://docs.iza.org/dp15517.pdf), jehož autorem je Felix Poege z Bostonské univerzity. Dokládá, jak rozdělení sjednocené IG Farben nastartovalo inovace. 

Druhým zajímavým dokumentem, na který dnes odkážu, je studie nazvaná **[100 let rostoucí koncentrace firem](https://papers.ssrn.com/sol3/papers.cfm?abstract_id=3936799).**

A hned odcituji shrnutí: Shromažďujeme údaje o rozdělení velikosti všech amerických podniků za 100 let. Dokumentujeme, že koncentrace podniků (např. podíl na aktivech nebo podíl na tržbách 1 % nejvýznamnějších podniků) se v průběhu minulého století trvale zvyšovala. Rostoucí koncentrace byla před 70. lety 20. století silnější ve zpracovatelském průmyslu a těžebním průmyslu a po 70. letech 20. století ve službách, maloobchodě a velkoobchodě. Rostoucí koncentrace v odvětví navíc úzce souvisí s intenzitou investic do výzkumu a vývoje a informačních technologií. Odvětví s vyšším nárůstem koncentrace vykazují také vyšší růst produkce. Dlouhodobé trendy rostoucí koncentrace podniků naznačují stále silnější úspory z rozsahu.

Tak a to je pro tento týden vše. 

_Vše nejlepší přeje_

 _Patrick Zandl_

PS: newsletter byl rozeslán na 2547 adres.