---
author: Patrick Zandl
categories:
- Patrickův newsletter
- Apple
- AI
- EU
date: '2023-02-12'
layout: post
original_newsletter: "Patrickův newsletter #63 \U0001F916 Naděje roku: procesory RISC-V
  a hromada AI novinek"
summary_points:
- Sofie zvažuje studium eurounijního práva v zahraničí po maturitě.
- ChatGPT pomohl Sofii s porovnáním univerzit a studijních programů.
- Konverzační AI umožňuje získávat informace formou otázek a odpovědí.
- Autor ověřoval informace z ChatGPT u reálných lidí kvůli přesnosti.
title: "\U0001F393Praktická ukázka AI: dcera, univerzita a ChatGPT"
---

Máme teď několik víkendů s dcerou takové přemýšlení o tom, kam by mohla jít studovat, až za dva roky odmaturuje. Sofie chce jít dělat eurounijní právo, ideálně na zahraniční školu, s ohledem na to, že umí několik jazyků, asi může studovat kdekoliv. Jenže jak zjistit patřičné informace? Já netuším, která univerzita je na EU právo dobrá a která špatná. Nejprve jsme se poptali po mých kamarádech a známých, dali jsme do kupy slušný přehled univerzit, které by stály za to. Jenže co s tím dál? Jaké jsou jejich silné a slabé stránky? Pak přišel dvanáctiletý syn Vojta s naprosto samozřejmou otázkou: proč to nenacpete do ChatGPT a nenecháte umělou inteligenci to projít s vámi? A tak jsme učinili. Sofie seděla u počítače a bavila se s ChatGPT o tom, jak se liší vzdělávací programy na jednotlivých univerzitách, jaké tam mají jídlo či slavné studenty. Nikdy by mě třeba nenapadlo, že univerzita v Leidenu může být dobrá, po pravdě jsem ani neuměl její jméno napsat. Tohle je silná stránka konverzační AI: nevyhledáváte, ptáte se a dostáváte odpovědi. Pokud se technologie posune tak, že mi nebude dávat nesmyslné, byť ultimátně znějící odpovědi, bude to fajn. Na tu univerzitu v Leidenu jsem se radši přeptal i živých lidí.