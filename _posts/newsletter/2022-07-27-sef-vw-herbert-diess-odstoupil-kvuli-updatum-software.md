---
author: Patrick Zandl
categories:
- Patrickův newsletter
- AI
- Automotive
date: '2022-07-27'
layout: post
original_newsletter: '#51: O sebemotivaci a také o tom, jak Huawei může narušit kritickou
  komunikaci strategického velení USA'
summary_points:
- Aktualizace software over-the-air jsou klíčové pro elektromobily, ale VW je nezvládl.
- Herbert Diess byl odvolán z pozice CEO VW kvůli zpoždění vývoje softwaru.
- Uvedení nových elektromobilů Porsche, Audi a Bentley se zpozdilo kvůli softwaru.
- Bentley možná nestihne přejít na plně elektrický pohon do konce desetiletí.
title: Šéf VW Herbert Diess odstoupil kvůli updatům software
---

Herbert Diess věděl, že aktualizace software over-the-air se stávají pro elektromobily stejně důležitými jako zrychlení nuly na sto u automobilů. Jenže u nového firemního software pro vozy VW ID se to jeho týmům nepodařilo spolehlivě odladit. Zákazníci namísto aktualizací na dálku, "vzduchem", musí se svými vozy do servisů a nejsou z toho nadšeni. Vůbec. Volkswagen odvolal Herberta Diesse z pozice generálního ředitele poté, co vážné zpoždění při vývoji softwaru zpozdilo plánované uvedení nových vozů Porsche, Audi a Bentley na trh. Nová řada elektromobilů Audi Artemis byla odložena přibližně o dva roky na rok 2027. A ultra-luxusní značka Bentley koncernu VW možná nebude schopna přejít na plně elektrický pohon do konce tohoto desetiletí, jak bylo plánováno, kvůli problémům se softwarem, informoval Automobilwoche na začátku tohoto měsíce. A citát, který se na to hodí? "Měli si najmout nejlepší lidi ze Silicon Valley," řekl Schmidt. "Nemůžete vést software s lidmi z automobilového průmyslu."

* * *