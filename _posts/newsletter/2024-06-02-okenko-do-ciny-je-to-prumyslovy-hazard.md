---
author: Patrick Zandl
categories:
- Patrickův newsletter
- AI
- Energie
- EU
- Automotive
date: '2024-06-02'
layout: post
original_newsletter: "#77: Jak se USA \U0001F1FA\U0001F1F8 snaží dosáhnout polovodičové
  převahy nad Čínou \U0001F1E8\U0001F1F3"
title: "\U0001F1E8\U0001F1F3Okénko do Číny: je to průmyslový hazard?"
---

Zajímavý článek věnovaný Číně od Johna Rapleyho, autora knihy Why Empires Fall: [Riskantní průmyslový hazard Číny může skončit jako Sovětský svaz](https://www.theglobeandmail.com/business/commentary/article-chinas-risky-industrial-gamble-might-end-the-way-of-the-soviet-union/). Čína podle článku vsází na novou průmyslovou revoluci, přičemž ekonomické zpomalení ji přimělo hledat způsoby, jak znovu nastartovat růst. Místo zvýšení domácí spotřeby se země rozhodla investovat do rozvoje nových průmyslových odvětví, jako jsou obnovitelné zdroje energie a umělá inteligence. Produkce roste, ale záplavu levného čínského exportu vede USA/EU k ochranářským opatřením. 

Čína reaguje přesunem výroby do zemí s volnějším přístupem na západní trhy a posilováním své přítomnosti v rozvojových zemích prostřednictvím iniciativy Pás a stezka. Tato strategie je však riskantní a někteří pozorovatelé poukazují na podobnost s neúspěšným pokusem Sovětského svazu o industrializaci v 60. letech 20. století. Pokud se Číně nepodaří uspět s touto novou průmyslovou revolucí, její vládnoucí třída by mohla čelit podobnému osudu jako sovětští předchůdci.

A když už jsme u té Číny, další článek, který mě zaujal, pojednává o tom, jaké jsou důvody pádů velkých říší. Tentokráte z Marxistické perspektivy, což článek výslovně zdůrazňuje. A ten důvod? Vládnoucí třída bere lidem příliš mnoho, často včetně práce a perspektivy do budoucna. Což je důvodem masové nespokojenosti, povstání - nebo alespoň povstání klíčových lidí. Je to zajímavé a vyplatí si to přečíst, i když vám při slově Marxismus naskakují pupínky. Článek [How Empires Fall: The Marxist Perspective](https://greekreporter.com/2024/05/25/empires-fall-marxist-perspective/?utm_source=flipboard&utm_content=tangero%2Fmagazine%2FMateri%E1l+).