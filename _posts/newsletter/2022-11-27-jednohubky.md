---
author: Patrick Zandl
categories:
- Patrickův newsletter
- Apple
- Microsoft
- AI
- Sociální sítě
- Internet
- Startupy
- EU
- Automotive
date: '2022-11-27'
layout: post
original_newsletter: 'Patrickův newsletter #59: moje kniha v prodeji. A o krizi efektivního
  altruismu vinou krachu kryptoburzy FTX'
title: Jednohubky
---

Chci vám **doporučit nový newsletter Jirky Klimeckého věnovaný výživě** \- jmenuje se [Myšleno výživně](https://jiriklimecky.substack.com/)🙂 Zatím jsou tu dva dobré články, takže subscribněte, ať to autor nevzdá, vypadá, že má co říct. 

  * [Pohyb nefunguje jako voucher na štíhlou postavu. Je ještě důležitější](https://jiriklimecky.substack.com/p/pohyb-nefunguje-jako-voucher-na-stihlou). 

  * [O slunci a lidech (a zdravých tucích)](https://jiriklimecky.substack.com/p/o-slunci-a-lidech-a-zdravych-tucich)




[Pohyb nefunguje jako voucher na štíhlou postavu. Je ještě důležitější](https://jiriklimecky.substack.com/p/pohyb-nefunguje-jako-voucher-na-stihlou). 

[O slunci a lidech (a zdravých tucích)](https://jiriklimecky.substack.com/p/o-slunci-a-lidech-a-zdravych-tucich)

Byla vydána **stabilní verze 2 programu Stable Diffusion** jako open-source. Aktualizace přináší nové výkonné funkce, jako je schopnost vnímat hloubku a možnost zvýšení rozlišení. Její modely byly vyškoleny pomocí nového textového kodéru, který výrazně zlepšuje kvalitu generovaných obrázků. [Oficiální zpráva a příklady zde](https://stability.ai/blog/stable-diffusion-v2-release). Ze zprávy je mimochodem zajímavá rychlost, s jakou byl SD akceptován vývojáři a zahrnut do jejich práce. 

**Umělá inteligence Cicero** společnosti Meta AI dokáže ve strategické deskové hře Diplomacie dosáhnout výkonu na úrovni člověka. Diplomacie je i [webová hra](https://webdiplomacy.net/), na které se Cicero učilo. V Diplomacy však velkou část hry tvoří sociální dovednosti. Hráči musí projevovat empatii, používat přirozený jazyk a budovat vztahy, aby vyhráli - což je pro počítačového hráče obtížný úkol. Zdroj: [ArsTechnica](https://arstechnica.com/information-technology/2022/11/meta-researchers-create-ai-that-masters-diplomacy-tricking-human-players/?utm_source=tldrnewsletter), tisková zpráva Meta. 

A když jsme u AI. Brzy bychom se měli **dočkat oznámení GPT-4** , snad už na jaře roku 2023. Proslýchá se, že půjde o významný skok. Od ohlášení GPT-3 uplynulo téměř 2,5 roku a změnilo prostředí umělé inteligence a rozmanitost projektů, startupů a dynamiky rozvoje AI naprosto nevídaným způsobem. Snad GPT-4 bude další podobný skok!

Americká FTC pravděpodobně přistoupí k podání antimonopolní žaloby s cílem**zablokovat dohodu o fúzi společností Microsoft a Activision Blizzard** v hodnotě 69 miliard dolarů. Dohoda je rovněž vyšetřována v EU a ve Spojeném království.

V roce 2026 by nám mohla **dojít data, na kterých se trénují umělointeligenční modely**. Je potřeba více kvalitních dat vytvářených profesionálními autory, protože modely jsou stále výkonnější a rozvíjejí větší schopnosti. Nedostatek dat může výzkumníky v oblasti umělé inteligence tlačit k tomu, aby používali méně kvalitní texty, což nebude mít dobrý výsledek. 

Jestli jste se někdy **zabývali tvorbou technické dokumentace** , mrkněte [na Diátaxis](https://diataxis.fr/), což je systematický rámec pro tvorbu technické dokumentace. Tedy dobré vysvětlení, jak vytvářet nejrůznější druhy dokumentace tak, aby k něčemu uživatelům byly... 

**Náš vesmír může být počítačová simulace** , tvrdí ledaskdo z amerických technomagnátů. Časoprostor a hmota nejsou podle této teze základními jevy, ale místo toho se skládají z bitů informací. Existují důkazy, že naše realita by mohla být simulovaná, a někteří významní vědci se domnívají, že žijeme ve virtuální realitě. Některé z metod testování této teorie jsou velmi dobře dosažitelné pomocí stávajících nástrojů, [uvádí vědecký časopis The Conversation](https://theconversation.com/how-to-test-if-were-living-in-a-computer-simulation-194929?utm_source=tldrnewsletter) a zabývá se metodami těchto testů. Jsem zvědav na výsledek těch testů. Ostatně, neříkal skutečně už kdysi dávno někdo, že na počátku bylo slovo? 

_A to je pro tento týden všechno._

_Vše nejlepší do nového týdne přeje_

_Patrick Zandl_

 _PS: tento newsletter byl rozeslán na 2611 adres._