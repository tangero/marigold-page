---
author: Patrick Zandl
categories:
- Patrickův newsletter
- Google
- Mobilní technologie
- EU
- Automotive
date: '2022-07-27'
layout: post
original_newsletter: '#51: O sebemotivaci a také o tom, jak Huawei může narušit kritickou
  komunikaci strategického velení USA'
summary_points:
- Google dodává Izraeli AI nástroje pro sledování a analýzu dat v rámci Projektu Nimbus.
- Projekt Nimbus posiluje izraelskou schopnost sledovat a kontrolovat Palestince.
- Izrael již dříve využil AI pro sledování Palestinců, například program Blue Wolf.
- Zaměstnanci Googlu vyjadřují nesouhlas s podílením se na vývoji sledovacího softwaru.
title: Google dodává Izraeli šmírovací cloud
---

Společnost Google nabízí izraelské vládě pokročilé schopnosti umělé inteligence a [[strojového učení](/ai/strojove-uceni-machine-learning/)](/ai/strojove-uceni-machine-learning/) prostřednictvím kontroverzní zakázky "Projekt Nimbus". Izraelské ministerstvo financí oznámilo v dubnu 2021 uzavření smlouvy na cloudový výpočetní systém za 1,2 miliardy dolarů, který společně vybudovaly společnosti Google a Amazon. Google podle dokumentů dodává izraelské vládě kompletní sadu nástrojů [strojového učení](/ai/strojove-uceni-machine-learning/) a umělé inteligence dostupných prostřednictvím platformy Google Cloud Platform. Nový cloud by Izraeli poskytl možnosti pro detekci obličejů, automatickou kategorizaci obrázků, sledování objektů, a dokonce i analýzu sentimentu, která prý dokáže vyhodnotit emocionální obsah obrázků, řeči a písma. Tyto schopnosti mají rozšířit izraelskou schopnost sledovat lidi a zpracovávat rozsáhlé zásoby dat - což jsou již nyní výrazné rysy izraelské okupace Palestiny. 

Izrael dlouhodobě těží z prosperujícího výzkumného a vývojového sektoru v zemi a jeho zájem o využití umělé inteligence k policejním účelům a kontrole Palestinců není hypotetický. V roce 2021 informoval deník Washington Post o existenci tajného vojenského programu Blue Wolf, jehož cílem je monitorovat Palestince prostřednictvím sítě chytrých telefonů a kamer s možností rozpoznávání obličejů. "Rozpoznávání obrazů, rozpoznávání obličejů, emoční analýza a další věci zvýší moc sledovacího státu porušovat palestinské právo na soukromí a poslouží jeho hlavnímu cíli, kterým je vytvořit mezi Palestinci panoptikální pocit, že jsme neustále sledováni, což by usnadnilo kontrolu palestinské populace, uvedla ve zprávě Mona Shtaya, palestinská obhájkyně digitálních práv z organizace 7amleh-The Arab Center for Social Media Advancement.

U zaměstnanců společností to ovšem vzbuzuje nelibost, neboť se nechtěj podílet na vývoji šmírovacího software. 

Zdroj: [Intercept](https://theintercept.com/2022/07/24/google-israel-artificial-intelligence-project-nimbus/).

* * *