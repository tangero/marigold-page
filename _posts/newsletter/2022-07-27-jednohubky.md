---
author: Patrick Zandl
categories:
- Patrickův newsletter
- Google
- Microsoft
- AI
- Automotive
date: '2022-07-27'
layout: post
original_newsletter: '#51: O sebemotivaci a také o tom, jak Huawei může narušit kritickou
  komunikaci strategického velení USA'
summary_points:
- Tesla prodala 75% bitcoinů, což vedlo k poklesu ceny kryptoměny.
- ChromeOS Flex oživuje staré počítače, Google certifikoval přes 400 modelů.
- Carbon je experimentální jazyk od Google jako nástupce C++.
- NFT jsou pro herní průmysl toxické, Microsoft zakazuje NFT v Minecraftu.
- Netflix testuje zpoplatnění sdílení účtů v Latinské Americe.
- Švýcarsko buduje podzemní síť autonomní nákladní dopravy za 3,5 miliardy dolarů.
- Atari slaví 50 let, Commodore 64 byl konkurent.
title: "Jednohubky"
---

Tesla prodala 75% svých bitcoinů, cena klesla. [Zdroj](https://blockworks.co/tesla-sells-bitcoin-for-profit-still-posts-impairment-loss/). 

**ChromeOS Flex** pro staré počítače - tahle verze ChromeOS nazvaná Flex je určena starým počítačům a umožňuje na nich rozběhat moderní operační systém. Google ji nyní neoznačuje jako betu a certifikoval pro ni přes 400 počítačů, na kterých funguje. Takže pokud máte staré počítače, [můžete si ji stahovat zde](https://chromeenterprise.google/os/chromeosflex/). 

Google přišel s [experimentální verzí programovacího jazyka ](https://github.com/carbon-language/carbon-lang)**[Carbon](https://github.com/carbon-language/carbon-lang) jakožto nástupce C++**. A mě se na tom líbí tabulka nástupců programovacích jazyků:

  * JavaScript → TypeScript

  * Java → Kotlin

  * C++ →  _Carbon_




JavaScript → TypeScript

Java → Kotlin

C++ →  _Carbon_

**NFT jsou pro herní trh toxické** \- nechce je používat ani Microsoft v Minecraftu, ani nikdo jiný z velkých herních hráčů, nakonec včetně původně vstřícné EA. Sony spustila digitální sběratelské předměty pro PlayStation, které se NFT vysloveně vyhýbají. Problém je hlavně ve vysoké míře scamu a podvodů, kterých se herní průmyslu bojí jak čert kříže. [Zdroj](https://www.protocol.com/newsletters/entertainment/sony-nfts-gaming-playstation-stars). 

**Microsoft nedovolí lidem přeměnit aktiva Minecraftu na NFT** , protože nechce, "aby se celý herní zážitek řídil tím, že lidé budou nakupovat a prodávat". Na jednu stranu to vypadá jako rozhodnutí o herních mechanismech. Na druhou stranu to může být předvěžná opatrnost, aby hraní Minecraftu nemohlo být SECem regulováno stejným způsobem jako akcie Microsoftu... Microsoft a Mojang k tomu [vydali zvláštní stránku](https://www.minecraft.net/en-us/article/minecraft-and-nfts). 

**Netflix testuje způsob zpoplatnění sdílení účtů** v pěti latinskoamerických zemích. Netflixu sdílení hesel a účtů dost trápí. Je zcela běžné (třeba na Aliexpressu), že si koupíte levnější přístup na Netflix tak, že dostanete jeden přístup do pětimístného rodinného účtu. Boj proti tomuto sdílení ale není lehký, [Detaily](https://www.vulture.com/2022/07/netflix-password-sharing-test.html). 

**Švýcarsko pokročilo s podzemní autonomní nákladní dopravou.** Po půl desetiletí studií je společnost Cargo Sous Terrain připravena zahájit provoz prvního tunelu, celá síť autonomních tunelů pod Švýcarskem měla vyjít na 3,5 miliardy dolarů. To mě baví! [Detaily](https://spectrum.ieee.org/cargo-sous-terrain). 

Počítače **Atari slaví 50 let**. Chm, měl jsem Commodore 64, ale bitku s Ataristama jsem bral vždycky vážně! [Detaily](https://cdm.link/2022/06/atari-at-50-leaves-a-legacy-of-electronic-imagination-in-visuals-and-sound/).

Pěkná [vizualizace](https://www.visualcapitalist.com/worlds-largest-container-shipping-companies-2022/) **největších společností přepravujících lodní kontajnery**. A [tady je vidět](https://www.visualcapitalist.com/whos-still-buying-fossil-fuels-from-russia/), **kdo si pořád kupuje fosilní paliva z Ruska**. 

A to je pro tento týden všechno. 

_Vše nejlepší vám přeje_

 _Patrick Zandl_

PS: Tento newsletter byl rozeslán na 2282 odběratelů.