---
author: Patrick Zandl
categories:
- Patrickův newsletter
- AI
- Internet
- Česko
- EU
- Automotive
date: '2022-05-15'
layout: post
original_newsletter: 'Patrickův newsletter #47: Internetizace války na Ukrajině a
  Muskova šaráda s Twitterem'
summary_points:
- Kniha Špicl páně 955 vyjde počátkem června na Světě knihy za 349 Kč.
- Děj se odehrává roku 955, kdy se očekává druhý příchod Krista.
- Evropu ohrožují útoky a král Oto ztrácí moc, zatímco Boleslav upevňuje Čechy.
- České vojsko rozhodne o osudu Evropy, proroctví o trojí vládě Čech hraje roli.
title: "Špicl páně 955 těsně před vydáním"
---

Vydání první mojí letošní knihy je na spadnutí. Když to dobře půjde, potkáte se s ní na Světě knihy počátkem června. Jak se jmenuje? Nakonec "Špicl páně 955". Protože důležitý je jak _špicl_ , tak _pán_ , tak rok _955_. Hotová je už i obálka a známá je i cena - 349 Kč. Kdyby kniha vyšla před rokem, bylo by to o stokorunu méně, papír podražil a ještě ke všemu není. Tak už to chodí. 

A o čem kniha je?

> Jen půlstoletí daleko je veškerý křesťanský svět od druhého příchodu Krista Spasitele, s nímž svět shoří v očistném ohni pekelném. A největší starostí každého dobrého muže má být to, kolik nevěřících peklu navrátí. Jenže věci nejdou tak, jak vykladači Písma očekávají.

Jen půlstoletí daleko je veškerý křesťanský svět od druhého příchodu Krista Spasitele, s nímž svět shoří v očistném ohni pekelném. A největší starostí každého dobrého muže má být to, kolik nevěřících peklu navrátí. Jenže věci nejdou tak, jak vykladači Písma očekávají.

> Říše se stěží brání útokům jak uherských kmenů, tak polabských Slovanů a král Oto je pouhý krok od toho, aby přišel o korunu královskou, když ho ani vlastní vévodové a biskupové neuznávají.

Říše se stěží brání útokům jak uherských kmenů, tak polabských Slovanů a král Oto je pouhý krok od toho, aby přišel o korunu královskou, když ho ani vlastní vévodové a biskupové neuznávají.

> To v Boihomenu, zemi Boží, je to jiné. Kníže Boleslav upevnil jednotu země pod svou nadvládou a druhý muž knížectví Martin z Wartberka intrikuje jak proti Uhrům, tak proti Říši. Jenže to proroctví. To zpropadené proroctví.  _Třikráte Čechy zachrání Říši, třikráte jí budou vládnout..._ a pak, pak co? Kdož ví.

To v Boihomenu, zemi Boží, je to jiné. Kníže Boleslav upevnil jednotu země pod svou nadvládou a druhý muž knížectví Martin z Wartberka intrikuje jak proti Uhrům, tak proti Říši. Jenže to proroctví. To zpropadené proroctví.  _Třikráte Čechy zachrání Říši, třikráte jí budou vládnout..._ a pak, pak co? Kdož ví.

> Stejně jako v tu chvíli není jisté, na čí straně budou stát české voje, až se bude silou rozhodovat o osudu Evropy. Jenže chvíle rozhodnutí přichází.

Stejně jako v tu chvíli není jisté, na čí straně budou stát české voje, až se bude silou rozhodovat o osudu Evropy. Jenže chvíle rozhodnutí přichází.

Přijďte na [Svět knihy](https://www.svetknihy.cz/) a kupte si ji tam, snad vyjde i nějaká autogramiáda, pozvánku zde případně pošlu. Tady ji [najdete na webu vydavatele Mystery press](https://www.mysterypress.cz/spicl-pane-955/), zatím ji ale nelze předobjednat. 

[![Špicl páně 955](https://bucketeer-e05bbc84-baa3-437e-9518-adb32be77984.s3.amazonaws.com/public/images/32a7e25c-91c7-47a8-aa49-73dd38ad919c_300x422.jpeg)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F32a7e25c-91c7-47a8-aa49-73dd38ad919c_300x422.jpeg)

![Špicl páně 955](https://bucketeer-e05bbc84-baa3-437e-9518-adb32be77984.s3.amazonaws.com/public/images/32a7e25c-91c7-47a8-aa49-73dd38ad919c_300x422.jpeg)

* * *