---
author: Patrick Zandl
categories:
- Patrickův newsletter
- Apple
- Google
- AI
- Internet
- EU
date: '2024-07-28'
layout: post
original_newsletter: '#80: Kyberkatastrofa Crowdstrike'
summary_points:
- Národní strategie UI 2030 v ČR administrativně plní cíle, ale fakticky zaostává.
- Strava zkoumá AI pro odhalování podvodů v žebříčcích fitness aktivit.
- Americké státy zavádějí ověřování věku na porno webech, vyvolává to debaty.
- Elon Musk má spor s transgender dcerou kvůli její identitě a jeho postojům.
- Kniha Patogeneze zkoumá vliv osmi epidemií na světové dějiny.
title: "\U0001F9D1‍\U0001F4BBDrobnější společenská témata ze světa techniky"
---

**🇨🇿Vláda schválila koncem července[Národní strategii umělé inteligence 2030](https://www.mpo.gov.cz/assets/cz/podnikani/digitalni-ekonomika/umela-inteligence/2024/7/Narodni-strategie-umele-inteligence-2030.pdf)**. A tak jsem se začetl do vyhodnocení plnění strategie z roku 2019. Administrativní body? Splněny. Faktické body? Zpravidla marnost. Zase jsme na chvostě. Proč?   
No tak si přečtěme, co odpovídáme na plnění bodu Z _atraktivnění ČR jako země přívětivé pro pobyt a činnost vědeckých pracovníků.  
_**MPO výslovně odpovídá:** "Byla přijata novela zákona o pobytu cizinců s účinností k 31.7.2019. Tato novela umožňuje zrušit trvalý pobyt cizinci po trojnásobném odsouzení za úmyslný trestný čin. Rovněž zrychluje proces ukončení pobytu cizinců, kteří páchají úmyslnou trestnou činnost, na méně než šest měsíců, zatímco dosud tento proces trval přes dva roky. Vládní novela zákona dále zjednodušuje pravidla pro vstup a pobyt studentů a vědců." Fakt nechápu, jak to, že OpenAI neodstartoval u nás...😇

V lednu letošního roku společnost Strava [oznámila, že jejím novým generálním ředitelem](https://techcrunch.com/2023/12/11/strava-ceo-google-youtube-michael-hogarth-martin/) se stane bývalý manažer YouTube a vedoucí digitálních produktů Nike [Michael Martin](https://www.linkedin.com/in/michaelmatthewmartin/). Co je Strava? S koncovkou .cz je to objednávání školních obědů, o tom nemluvím. S koncovkou .com je to největší běhací a cyklo - zkrátka fitness - aplikace s komunitou sto milionu uživatelů. No a teď Martin pustil pár informací o tom, **jak Strava zkoumá AI**. V budoucnu využívat strojové učení k odhalování pochybných aktivit na základě historických dat, zejména podvody s žebříčky, leaderboardy, kdy se například uživatelé elektrokol mísí s běžnými uživateli kol a ovlivňují pořadí v žebříčcích.

**[How the American war on porn could change the way you use the internet](https://www.bbc.com/future/article/20240723-how-the-american-war-on-porn-could-change-your-internet)** je zajímavý článek na BBC. Několik amerických států schválilo zákony, které vyžadují, aby pornografické weby ověřovaly věk uživatelů podle státního ID před umožněním přístupu, což vedlo k tomu, že některé z hlavních pornografických webů zablokovaly přístup z těchto států. Probíhá polarizovaná debata o tom, zda jsou tyto zákony účinným řešením nebo "trojským koněm" k prosazení širší morální agendy týkající se sexuality a genderu.

**[Transgenderová dcera Elona Muska v prvním rozhovoru říká, že jí v dětství nadával za to, že je queer](https://www.nbcnews.com/tech/tech-news/elon-musk-transgender-daughter-vivian-wilson-interview-rcna163665)** \- to je zajímavá story. Musk tvrdí, že jeho syna, který je trasgender a nyní je ženou, zabil "woke virus" - a kvůli tomu se i stěhují jeho firmy z liberální Kalifornie. Novináři vyzpovídali dotyčnou dceru a ta to vidí zcela jinak. Wilsonová říká, že Musk byl jako otec nepřítomný a krutý vůči ní kvůli její feminitě a sexuální orientaci, a že ji v dětství neustále urážel. Wilsonová se rozhodla promluvit poté, co Musk veřejně zpochybnil její identitu a označil ji za "mrtvou" kvůli "woke" ideologii. S otcem nemluví čtyři roky, dnes je jí dvacet.

**Pro mne kniha letošního roku** :   
**[Patogeneze: Dějiny světa v osmi epidemiích](https://www.goodreads.com/book/show/61327450-pathogenesis) od Jonathana Kennedyho. **Kniha _Pathogenesis_ čerpá z nejnovějších výzkumů v oborech od genetiky a antropologie po archeologii a ekonomii. Provede nás šedesáti tisíci lety historie a zkoumá osm velkých epidemií infekčních chorob, které ovlivnily moderní svět. Je velmi čtivá a naráží na věci, o kterých jsme věděli, ale je fascinující pečlivost i čtivost, s níž dokládá vliv infekčních nemocí na nejrůznější dějinné události, od vítězství Homo Sapiens nad neandrtálci, přes dobývání Ameriky až po dnešek. Doporučuji koupit, pokud čtete anglicky nebo si ji přeložíte Deeplem… 

* * *