---
author: Patrick Zandl
categories:
- Patrickův newsletter
- AI
- Internet
- Česko
- Automotive
date: '2024-09-10'
layout: post
original_newsletter: "#82\U0001F34F\U0001F1EA\U0001F1FA Apple představil iPhone 16
  a šel si vyřídit účty s EU"
summary_points:
- Acemoglu, americko-turecký ekonom, zkoumá v knize Moc a pokrok vliv vizionářů na
  technologie.
- Moc a pokrok vyvrací nevyhnutelnost technologického pokroku, zdůrazňuje roli vizionářů.
- Pravidla vkusu od českých a polských autorů analyzují preference a společenský status.
- Pravidla vkusu zkoumají, proč se lidem líbí různé věci a jak to ovlivňuje společnost.
title: \U0001F4D3Dvě knihy na závěrMoc a pokrok + Pravidla vkusu
---

Moc a pokrok + Pravidla vkusu 

Vždycky vám velmi pečlivě vyberu zajímavé zahraniční knihy, ale pak vás stejně nejvíc zajímají ty české. Tak dneska jsem si pro vás připravil dvě české, které fakt stojí za to. 

Tu první napsal můj oblíbený **americko-turecký profesor ekonomie na MIT Daren Acemoglu**. Už ho z newsletteru znáte, zabývá se vlivem technologií na ekonomiku. Pro mě je paradoxem, že zatímco ve světě patří k nejcitovanějším ekonomům (ano, to se měří, v roce 2015 byl vyhlášen nejcitovanějším ekonomem světa), v Česku na materiály od něj, natož na jeho citace prakticky nenarazíte. Místní skoro-ekonomové národohospodářského stylu to vykládají jako důsledek jeho rozporu s požadavkem nezasahování státu do ekonomiky, který razí politici perníkové pravice. Těm se Acemoglu nemůže zavděčit. 

[![](https://substack-post-media.s3.amazonaws.com/public/images/8f8a5486-2581-4ba8-8df9-de7a45d8f1d9_656x998.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F8f8a5486-2581-4ba8-8df9-de7a45d8f1d9_656x998.heic)Kniha Moc a pokrok

![](https://substack-post-media.s3.amazonaws.com/public/images/8f8a5486-2581-4ba8-8df9-de7a45d8f1d9_656x998.heic)

V češtině Darenovi Acemoglu vyšly tři knížky, ta třetí [nová kniha Moc a pokrok](https://www.kosmas.cz/knihy/535633/moc-a-pokrok/) (v USA vyšla 2023, napsal ji spolu s kolegou z MIT Simonem Johnsonem) se **zabývá vlivem mocných a vizionářů na technologický pokrok**. Acemoglu vyvrací zažitý přístup, že technologický pokrok je nevyhnutelný a jeho směřování neodvratné, naopak na mnoha příkladech ukazuje, že to byla vize technologického nebo politického vizionáře, kdo prosadil nějaký směr. Knihu si kupte a přečtěte. Smůla je, že Argo se neobtěžovalo udělat digitální verzi, takže si knihu můžete koupit jen na papíře. A když už budete objednávat, tak si objednejte rovnou [Proč státy selhávají](https://www.kosmas.cz/knihy/194579/proc-staty-selhavaji/). Zde vysvětluje, proč jsou rozdíly mezi úspěšností jednotlivých států - a předkládá k tomu argumenty. Tato kniha ebook už má. 

Druhá kniha, která stojí za pozornost, jsou **[Pravidla vkusu](https://www.kosmas.cz/knihy/527783/pravidla-vkusu/) trojice českých autorů a polské autorky.** Kniha **vypráví o tom, proč se lidem líbí různé věci**. A také o tom, jak to ovlivňuje jejich postavení ve společnosti. Pro každého podnikatele se spotřebním zbožím je to důležitá četba, pro hádky o vkusu u sklenky piva či vína četba doporučená, v každém případě zajímavá. Ebook k dispozici. 

_Vše nejlepší do nového týdne přeje_

 _Patrick Zandl_

PS: Newsletter byl rozeslán na 3229 emailových adres.