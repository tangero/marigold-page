---
author: Patrick Zandl
categories:
- Patrickův newsletter
- Apple
- Google
- Microsoft
- AI
- Internet
- Česko
- Automotive
date: '2023-01-09'
layout: post
original_newsletter: 'Patrickův newsletter #62: Technologie roku? Generativní umělá
  inteligence!'
summary_points:
- Generativní AI technologie roku, umožňuje tvorbu "nového" rekombinací existujícího
  obsahu.
- ChatGPT používají studenti pro tvorbu textů, školy jej zakazují a hledají nástroje
  detekce.
- Apple využívá AI pro načítání e-knih, Accapella učí AI hlas a načítá texty.
- Autor doporučuje vyzkoušet generativní AI služby, jako Dall-e 2, Amper Music a Deepl.
title: Technologie roku? Generativní umělá inteligence!
---

Jestli si něco zaslouží pojmenování jako technologie roku, pak je to bezesporu generativní AI, umělá inteligence schopná tvorby něčeho "nového". Uvozovky jsem použil záměrně, ona novost je samozřejmě s otázkou, neboť všichni škodolibě připomínají, že umělá inteligence "tvoří nové" rekombinací starého, drobnými inkrementálními změnami. Jenže tu číhá otázka, zda to lidé dělají nějak zásadně jinak?

Generativní umělá inteligence se prostřednictvím obrázkových služeb jako Dall-e 2, Midjourney nebo Stable Diffusion stala součástí mainstreamu. Sám jsem používal umělointeligenční generátory obrázků pro pohodlnou tvorbu předvolební kampaně v komunálních volbách. Překladače jako Deepl dosáhly velmi dobrých výsledků v překladu cizojazyčných textů a nejnovějším šokem bylo [ChatGPT](https://chat.openai.com/), kecálek, s nímž jste si mohli textově popovídat o čemkoliv, co vás napadlo. A především jste jej mohli požádat o poměrně dlouhé texty a názory, čehož začali používat zcela logicky ti, kdo jsou na tvorbě většího fundusu textů bytostně závislí a mají málo času: žáci a studenti. Již nyní je třeba počítat s tím, že umělá inteligence se stane významnou součástí životů Generace Alfa, tedy generace lidí narozených mezi lety 2010 a 2024. Patří do ní třeba můj syn Vojta, který ve svých dvanácti letech začal s ChatGPT konzultovat své domácí úkoly a vysloveně jej baví to, jakým způsobem mu může generativní AI doplňovat život. A to jsme teprve na počátku!

Výsledkem nicméně je, že používání ChatGPT školy a vzdělávací instituce zakazují, mimo jiné se tím i mezi sebou snaží odlišit a dát rodičům na vědomí, že jsou "in". A na internetu se také objevily nástroje, které umí odhalovat díla vytvořená umělou inteligencí, jako je [GPTZERO](https://medium.com/inkwater-atlas/meet-gptzero-the-ai-powered-anti-plagiarism-program-4a6ac41ea0d7). A Google již ujišťuje, že nebude díla vytvořená umělou inteligencí přidávat do svých indexů. Uvidíme. Cožpak si tohle může Google svévolně rozhodnout, cožpak umělá inteligence nemá svá práva? 

Zapomeňte na to, že jde o legrácky bez užití. Apple používá "AI narration" pro naštení ebooků jako audioknih - stačí si je vyhledat v aplikaci Knihy. Podobně zajímavým kouskem nasazení umělé inteligence je [My Own Voice](https://mov.acapela-group.com/) od Accapella - služba se také umí naučit váš hlas a texty dále načítat vaším hlasem. Slyšel jsem na ni chválu, ale ještě jsem ji neměl čas vyzkoušet, tak jestli to stihnete dříve, dejte vědět, jak si poradí s češtinou!

Generativní AI není něco, o čem byste si měli číst, to je nutno vyzkoušet. Takže vám vypíšu pár služeb, udělejte si účty, vyzkoušejte je, dejte tomu celkem dvě hodiny svého času, ať víte, o čem to je a pak dalších pět hodin, ať opravdu tušíte, o čem to je🙂

  * [Dall-e2](https://openai.com/dall-e-2/) \- dostanete 50 kreditů a můžete si nechat podle textového zadání vytvářet obrázky. 

  * [Amper Music](https://www.ampermusic.com/) \- AI vám udělá hudbu přesně na to, co potřebujete. 

  * [Wibbitz](https://www.wibbitz.com/) \- vytváření videoanimací snadno a hezky

  * [Replica Studios](https://replicastudios.com/) \- vytvořte si AI hlasy pro své postavy ve hrách či filmech

  * [VALL-E](https://valle-demo.github.io/) \- nový model Microsoftu pro převod textu na řeč dokáže duplikovat hlas každého člověka za tři sekundy (zatím spíš pro programátory)

  * Chybí vám nějaká utilita? Tak ji najdete na 




[Dall-e2](https://openai.com/dall-e-2/) \- dostanete 50 kreditů a můžete si nechat podle textového zadání vytvářet obrázky. 

[Amper Music](https://www.ampermusic.com/) \- AI vám udělá hudbu přesně na to, co potřebujete. 

[Wibbitz](https://www.wibbitz.com/) \- vytváření videoanimací snadno a hezky

[Replica Studios](https://replicastudios.com/) \- vytvořte si AI hlasy pro své postavy ve hrách či filmech

[VALL-E](https://valle-demo.github.io/) \- nový model Microsoftu pro převod textu na řeč dokáže duplikovat hlas každého člověka za tři sekundy (zatím spíš pro programátory)

Chybí vám nějaká utilita? Tak ji najdete na 

https://www.futuretools.io

A pokud přemýšlíte o tom, jak by mohla umělá inteligence zamíchat s vyhledáváním na internetu, [podívejte se na Perplexity AI](https://www.perplexity.ai/). Jde o demo vyhledávače používajícího chatGPT. Prostě se ho zeptáte a on vám odpoví. Rovnou vám dá odpověď, nenabídne vám stránky (i když taky), které odpověď obsahují. To by mohlo mít dalekosáhlé dopady, neboť vyhledávače by přestaly být rozcestníkem, staly by se z podstatné části cílovou destinací. I tohle je jedno z morálních dilemat: bez původní obsahu by takový vyhledávač byl k ničemu, jenže jak se s tvůrcem původního obsahu takový vyhledávač vyrovná? Nu, máme na dlouho o čem přemýšlet...

Na druhou stranu, nestane se tak nijak brzy, pokud vás zajímá detailněji proč, přečtěte si [obsáhlý článek na toto téma](https://www.algolia.com/blog/ai/why-chatgpt-wont-replace-search-engines-any-time-soon/?utm_source=tldrnewsletter). 

### V čem nám generativní AI pomůže? 

To je vtíravá otázka. V čem? Zkusím vám dát tři body, které jsem na sobě vypozoroval:

**Uvolní naši kreativitu  
** Sejme z nás rutinní práci, zejména tu, která nám nejde dobře. Já často musím svou práci doprovodit obrázkem, jenže nekreslím nijak dobře. Midjourney mi vytvoří dostatečně dobré obrázky na to, aby neshazovaly mou jinou práci a mohu se soustředit na to, v čem jsem silný. 

**Dělá tvorbu mnohem přístupnější  
** I v tom, co považuji za svou silnou stránku, mám občas bloky, mezery. Služby genertivní umělé inteligence mi umožní přeformulovat větu, na které mi záleží, najít jiné vyznění textu, zbavit práci rutiny tam, kde ji nechci. 

**Pobízí mě k zlepšování  
** Umělá inteligence mi všechno připraví velmi rychle a já jako autor díla mohu rychle a snadno rozhodnout, co z připraveného nejlépe zapadá do mého konceptu. Umožní mi to uvážit i směry díla, jaké bych do té doby neměl trpělivost dělat - jinými slovy, umožní mi to zlepšovat se. 

Pokud se vaše práce protíná s tím, co generativní AI dnes zvládá velmi dobře, vyzkoušejte to. A zařazujte postupně AI do svého pracovního workflow. Například já jsem se velmi výrazně naučil překládat si veškeré cizojazyčné články do češtiny pomocí [Deepl.com](http://deepl.com/). Důvod je jednoduchý: česky čtu podstatně rychleji, než anglicky nebo německy a pro rychlost načtení textů je to pro mne průlomová služba! Jak dobré to je? Přeložil jsem pro vás PDFko Pět trendů pro rok 2023, takže si ho klidně zkuste přečíst. To vše zařídil Deepl, přeložil přímo PDF s přibližně použitelnou grafickou úpravou z originálu: 

Five Trends For 2023 Single

12.9MB ∙ PDF file

[Download](https://zandl.substack.com/api/v1/file/0784a959-7061-46d6-a025-1dbdb6a2c7f1.pdf)

[Download](https://zandl.substack.com/api/v1/file/0784a959-7061-46d6-a025-1dbdb6a2c7f1.pdf)

Five Trends For 2023 Single

12.9MB ∙ PDF file

[Download](https://zandl.substack.com/api/v1/file/0784a959-7061-46d6-a025-1dbdb6a2c7f1.pdf)

[Download](https://zandl.substack.com/api/v1/file/0784a959-7061-46d6-a025-1dbdb6a2c7f1.pdf)

Five Trends For 2023 Single

12.9MB ∙ PDF file

[Download](https://zandl.substack.com/api/v1/file/0784a959-7061-46d6-a025-1dbdb6a2c7f1.pdf)

Five Trends For 2023 Single

12.9MB ∙ PDF file

Five Trends For 2023 Single

12.9MB ∙ PDF file

A dál? Teď se postupně dostávám k tomu, že pracuji v textových editorech s AI podporou a nechávám si přepisovat kusy textů do různých sil vyjádření či jen tak přeformulovat větu, kde necítím plynulý tok svého vlastního textu. 

Jsem zatím dalek velkých prohlášení. Běžte si hrát se službami generativní umělé inteligence.

Další trendy si dáme příště. 

* * *

A co nového ve světě techniky?