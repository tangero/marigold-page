---
author: Patrick Zandl
categories:
- Patrickův newsletter
- AI
- Automotive
date: '2024-07-18'
layout: post
original_newsletter: '#79: Pět úrovní umělé inteligence podle OpenAI'
summary_points:
- Bloomberg popsal pět úrovní AI vedoucích k superinteligenci převyšující lidské schopnosti.
- Reasoners, úroveň 2, samostatně řeší základní problémy na úrovni doktorského vzdělání.
- Organizátoři, úroveň 5, budou schopni vykonávat práci celé organizace.
- Sam Altman předpovídá dosažení páté úrovně do deseti let, jiní odborníci do padesáti.
title: "Pět úrovní umělé inteligence podle OpenAI"
---

Agentura [Bloomberg odcitovala](https://www.bloomberg.com/news/articles/2024-07-11/openai-sets-levels-to-track-progress-toward-superintelligent-ai?embedded-checkout=true) pět úrovní umělé inteligence, které povedou ke schopnostem převyšujícím tu lidskou. 

Úroveň 1 (současná fáze): Umělá inteligence dokáže komunikovat s lidmi v konverzačním jazyce.

Úroveň 2 (blízká budoucnost): Tyto systémy, označované jako "Reasoners", dokáží řešit základní problémy srovnatelné s člověkem s doktorským vzděláním, ale bez přístupu k jakýmkoli nástrojům.

Úroveň 3: Tyto systémy umělé inteligence, známé jako "agenti", mohou několik dní autonomně pracovat jménem uživatele, například jej po omezenou dobu zastoupit. 

Úroveň 4: Tyto systémy umělé inteligence, označované jako "inovátoři", mohou vyvíjet inovace samostatně.

Úroveň 5: Tato úroveň se nazývá "Organizátoři" a zahrnuje umělou inteligenci schopnou vykonávat práci celé organizace.

Šéf OpenAI Sam Altman předpovídá, že páté úrovně dosáhneme do deseti let, zatímco někteří odborníci se domnívají, že by to mohlo trvat až padesát let. Já jsem rovněž optimista. 

OpenAI upozorňuje, že na těchto popisech se stále "pracuje". 

Klasifikační škála je zajímavá mimo jiné proto, že ukazuje, jaké etapy považuje dnes nejvýznamnější vývojář AI za milníky a tedy, k čemu se snaží vývoj AI směřovat. Reasoners je právě ten moment, který se dnes snažím já vymlátit z AI Claude: že zadám úkol a ona ho vlastně samostatně vyřeší.