---
author: Patrick Zandl
categories:
- Patrickův newsletter
- Apple
- AI
date: '2024-08-18'
layout: post
original_newsletter: "#81: \U0001FA93Jak rozbít Google a zachránit trh"
title: "\U0001F35EZajímavé články a drobky"
---

Apple **představí nový Mac Mini na procesoru M4** , přičemž zásadní má být podstatné zmenešní. Velikostně by měl Mini odpovídat Apple TV, budou dvě verze počítače: základní a Pro. Dosud velikost Miniho určovala velikost CDčka, které se do nich kdysi dalo zasunout. To už dnes není třeba a díky lepší možnosti optimalizovat velikost desky tak přišla i možnost změny velikosti počítače. Těším se na to, prý již v září! Reportuje [MacRumors](https://www.macrumors.com/2024/08/08/mac-mini-to-become-smallest-ever-apple-computer/). 

Fitbit: [Krásný článek](https://spectrum.ieee.org/fitbit) o tom, **jak zakladatelé Fitbitu, James Park a Eric Friedman, vyvinuli první fitness tracker** , který se stal opravdu populárním. Pokud máte rádi vývoj hardware a insider stories, tohle je must read. 

Chcete se **naučit programovat v Pythonu s AI**? [Andrew Ng vydal skvělý kurz](https://www.deeplearning.ai/short-courses/ai-python-for-beginners/), kde za čtyři hodinky proniknete do Pythonu s ohledem na AI. 

Britský [The Guardian vydal článek](https://www.theguardian.com/environment/article/2024/jul/24/fossil-fuel-liquified-natural-gas-louisiana) o tom, jak se **za Bidenovy administrativy USA staly největším těžařem fosilních paliv**. 

**Chováme více ryb, než jich v moři chytíme** \- zajímavý rozbor dat o aquakultuře, tedy chování ryb na [Sherwoood.news](https://sherwood.news/world/fish-seafood-aquaculture-record-farming/). 

Článek na Rest of World [Jak Spotify odstartovalo - a zabilo - boom podcastů v Latinské Americe](https://restofworld.org/2024/spotify-podcast-crash-latin-america/). **Role Spotify v boomu a pádu latinskoamerických podcasterů:** Boom podcastů přišel do Latinské Ameriky se zpožděním, když společnost Spotify začala v roce 2019 objednávat stovky pořadů. Tato strategie měla své kritiky, ale pomohla vybudovat odvětví a Spotify získala až 90 % trhu. Nyní, když Spotify zmrazilo financování nových pořadů, se producenti podcastů snaží zjistit, co bude dál. Odvěký problém: nakolik je velká firma zodpovědná za jí rozehranou hru. 

Tak a to je pro tentokráte vše!

_dobrý start do nového týdne přeje_

 _Patrick Zandl_

PS: Newsletter byl rozeslán na 3193 adres.