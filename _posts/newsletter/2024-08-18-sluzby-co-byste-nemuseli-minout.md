---
author: Patrick Zandl
categories:
- Patrickův newsletter
- Apple
- AI
- Internet
- Startupy
- Automotive
date: '2024-08-18'
layout: post
original_newsletter: "#81: \U0001FA93Jak rozbít Google a zachránit trh"
summary_points:
- Dupe hledá levnější varianty zboží z eshopů, funguje dobře na nábytek.
- Defog umožňuje nahrát data a ptát se na jejich význam.
- Mindgrasp vytváří výukové materiály z dokumentů, videí a PDF.
- Kling AI tvoří videa z fotografií, ale má problémy s detaily.
title: "\U0001F6E0️Služby, co byste nemuseli minout"
---

[Dupe](https://dupe.com/) je super služba. Dáte do ní URL nějakého konkrétního **zboží na eshopu** a ona vám **najdete parametry podobné, ale levnější zboží** jinde. Samozřejmě to ze dvaceti věcí třetinu najde blbě, ale fakt jsou v tom dobré tipy, skvěle to funguje na nábytku (zradou je chybějící doprava do ČR), ale třeba najít variantu ultralight stanu na výpravy mi to také pomohlo!

[Defog](https://defog.ai/) je nová služba, která vám umožní **nahrát vaše data a zeptat se, co znamenají.** Jestli vás analýza firemních dat trochu trápí, mrkněte na [Use Cases](https://defog.ai/usecases) \- mají tam pár dobrých příkladů. 

[Mindgrasp](https://mindgrasp.ai/) vytváří poznámky, shrnutí, flashkarty, kvízy a odpovídá na otázky z jakéhokoli dokumentu, PDF, videa na YouTube atd. Potřebujete připravit výukové materiály z toho, co máte? Zkuste to zde. 

Málo známý startup Cosine [představil (Ale nevydal) "AI software inženýra"](https://cosine.sh/genie) nazvaného Genie. Ten má dosáhnout zatím nejlepšího skóre v inženýrských programátorských úlohách. Co se mi líbilo, je ukázka interakce s Github Issue, kde Genie rovnou u Issue analyzuje řešení a zhruba odhadne jeho náročnost. No uvidíme, až to uvidíme. 

[Flux](https://www.flux.ai/) je zajímavý nástroj na **AI návrh plošných spojů a zapojení - PCB**. Neměl jsem ještě možnost to vyzkoušet, kdo jste bastlíř, testněte a dejte vědět.

[Village Labs](https://www.villagelabs.co/) je **služba pro firmy využívající Slack**. Dělá vám souhrny toho, co byste v konverzacích na Slacku neměli minout a přišlo mi to vážně zajímavě funkční, umí se to integrovat i do jiných služeb a drží to týmy up-to-datel. 

[Trellis AI](https://runtrellis.com/) **transformuje složité a nestrukturované zdroje dat** \- jako jsou finanční dokumenty, hlasové hovory a e-maily - do strukturovaného formátu SQL, který mohou používat datové a operační týmy. To je spíš pro vývojáře, že jo... 

Aplikace pro Mac [Sparkle](https://makeitsparkle.co/) využívá umělou inteligenci k vytvoření jedinečného systému složek a uspořádání každého nového souboru (a všech starých souborů) na správné místo. Spravuje složky Stažené soubory, Plocha a Dokumenty, takže vy nemusíte. Vypadá pěkně, ale je za předplatné... 

[Kling AI ](https://klingai.com/)umí udělat z fotky video, jenom jí řeknete, co má rozhýbat. Není špatná a je easy, něco málo je zdarma, jinak musíte platit - vyzkoušejte si to, pokud jste ještě s takovými image-to-video službami nic nedělali, ať přičuchnete k tomu, co to umí. [Tady je video](https://youtube.com/shorts/fQZTVLJ8uDw?feature=share), kde jsem přikázal Klingu, ať rozpohybuje mě opírajícího se o tiskárnu a tiskárnu zapnu. Je vidět, že je to trénováno na amerických datech, protože okamžitě mi Kling přidělá neskutečný teleshopingový úsměv ... 

[![](https://substack-post-media.s3.amazonaws.com/public/images/70936caa-3f27-41b5-a36d-9a98065f5f49_681x1024.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F70936caa-3f27-41b5-a36d-9a98065f5f49_681x1024.heic)To je původní obrázek… a níže už je rozpohybované video. Jak vidíte, ruce a obličej Klingu stále moc nejde. No a taky ta tiskárna tiskne dost divně :)

![](https://substack-post-media.s3.amazonaws.com/public/images/70936caa-3f27-41b5-a36d-9a98065f5f49_681x1024.heic)

* * *