---
author: Patrick Zandl
categories:
- Patrickův newsletter
- Google
- AI
date: '2023-07-16'
layout: post
original_newsletter: 'Patrickův newsletter #65: Google má AI Bard v češtině, na AI
  maká Elon Musk i já!'
summary_points:
- Suttonova esej tvrdí, že obecné metody využívající výpočetní techniku jsou v AI
  nejefektivnější.
- GPT-4 využívá propojené jazykové a matematické modely, nikoliv jen vyšší počet slov.
- OpenAI předběhla Google díky obrovskému výpočetnímu výkonu.
- USA se snaží omezit výpočetní kapacitu Číny v oblasti AI.
title: "Myšlenka a článek, na který přišel čas? Hořká lekce z AI"
---

Na čtyři roky starou esej [Richarda Suttona nazvanou Hořká lekce](http://www.incompleteideas.net/IncIdeas/BitterLesson.html) dozrál právě čas. Právě přemýšlíme, co bude ten další skok, jak bude vypadat GPT-5 a co nového přinese? Už GPT-4 nespoléhá jen na vyšší počet "slov", ve skutečnosti je konglomerátem několika propojených jazykových a matematických modelů, které si předávají slovo podle toho, který z nich podá nejlepší výsledek (pozor, toto je domněnka, OpenAI detaily nezveřejnila). 

[Richard Sutton](http://www.incompleteideas.net/) je poměrně známý činovník v AI, profesor na univerzitě v Alabamě atd. A před lety konstatoval, že vývoj AI bude efektivnější nechat na samotné AI, protože výkon počítačů předčí lidský intelektuální vklad: "Největší poučení, které lze vyčíst ze 70 let výzkumu umělé inteligence, je, že obecné metody využívající výpočetní techniku jsou nakonec nejefektivnější, a to s velkým náskokem." 

A skutečně. GPT-4 vytvořilo 375 zaměstnanců OpenAI a ani 190 tisíc zaměstnanců společnosti Alphabet nedokázalo způsobit, aby mladou firmu OpenAI předhonil Google. Můžeme spekulovat o tom, že inovační potenciál Google se vyčerpal, jenže to spíše není pravda. Ve skutečnosti a daleko spíše těm zaměstnancům nesmírně pomohl obrovský výpočetní výkon, který si OpenAI nakoupilo a který výzkum jazykových modelů a AI postrčil neskutečným způsobem, přesně jak Sutton před několika lety tvrdil. 

Už možná také lépe rozumíte tomu, proč USA se tolik snaží, aby Čína neměla dostatek výpočetní kapacity pro AI... 

* * *