---
author: Patrick Zandl
categories:
- Patrickův newsletter
- Apple
- AI
- Internet
- Česko
- Automotive
date: '2024-08-18'
layout: post
original_newsletter: "#81: \U0001FA93Jak rozbít Google a zachránit trh"
title: "\U0001F4D7Knihy, co stojí za pozornost"
---

Minule jsem sliboval, že zvýrazním pár knih, které stojí za pozornost. 

**Pathogenesis, Jonathan Kennedy** \- to je pro mne kniha letošního roku. Skvěle odvyprávěná historie lidstva s propsáním toho, jak se na historických událostech podepsaly epidemie nemocí. V nemálo případech byla role infekcí velmi významná, kniha je výborně vyargumentovaná a rozhodně stojí za pozornost, pokud vás zajímá historie a to, jak ji jednotlivé jevy významně ovlivňují. [Detaily na Goodreads](https://www.goodreads.com/book/show/61327450-pathogenesis), česky nevyšla. 

[![](https://substack-post-media.s3.amazonaws.com/public/images/15b94bb1-98b7-444c-aa36-9a67f7c83c72_298x450.jpeg)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F15b94bb1-98b7-444c-aa36-9a67f7c83c72_298x450.jpeg)

![](https://substack-post-media.s3.amazonaws.com/public/images/15b94bb1-98b7-444c-aa36-9a67f7c83c72_298x450.jpeg)

**Rethinking the Economics of Land and Housing** je kniha trojice autorů Josh Ryan-Collins, Toby Lloyd a Laurie Macfarlane, který se zabývá ekonomikou půdy a pozemků. Je to velmi přístupná kniha, která se zamýšlí nad vztahem pozemků ke klíčovým problémům moderních ekonomik, jako je krize bydlení nebo finanční nestabilita. Detaily [na Goodreads](https://www.goodreads.com/book/show/34448182-rethinking-the-economics-of-land-and-housing?from_search=true&from_srp=true&qid=ohRMsz8xeG&rank=1), česky nic. 

**Umění skončit: Jak poznat, kdy je čas to vzdát** od Annie Duke česky vyšlo i jako ebook a je to zajímavé čtení o tom, jak zvolit chvíli, ve které něco máte přestat dělat, jak z osobního tak firemního pohledu. Moje oblíbené téma. Záznam na [Databázi knih](https://www.databazeknih.cz/knihy/umeni-skoncit-jak-poznat-kdy-je-cas-to-vzdat-534139). 

**How China Escaped the Poverty Trap** od Yuen Yuen Ang je sice osm let stará, ale já ji objevil až teď. Téma opět zajímavé: Jak se mohou chudé a slabé společnosti vymanit z pasti chudoby? Političtí ekonomové tradičně nabízejí tři možnosti: "nejprve stimulovat růst", "nejprve vybudovat dobré instituce" nebo "některé šťastné národy zdědily dobré instituce, které vedly k růstu". Ang přináší jiný pohled. Zaprvé, transformační změna vyžaduje adaptivní řídící systém, který umožňuje aktérům na místní úrovni vytvářet nová řešení vyvíjejících se problémů. Za druhé, prvním krokem z pasti chudoby je "využít to, co máte" - využít stávající zdroje k nastartování nových trhů, i když to znamená vymykat se normám prvního světa. A jak se to stalo v Číně? Detaily [o knize na Goodreads](https://www.goodreads.com/book/show/32175526-how-china-escaped-the-poverty-trap?ac=1&from_search=true&qid=zA8ztEjdeb&rank=1). 

A ještě jednou trocha ekonomiky: **Good Economics for Hard Times** od Abhijita Banerjeeho a Esther Duflo, laureátů Nobelovy ceny za ekonomii, se zaměřuje na některé z největších ekonomických problémů současného světa, jako jsou migrace, nerovnost, růst a klimatické změny. Český pravověrný pepík by tuhle knihu šmahem odsoudil, že tomu ty dva nerozumí, ale autoři mají slušnou kredibilitu, takže pokud vás zajímá vysvětlení těchto témat z jiného úhlu pohledu, stojí za to knihu přečíst. Detail [na Goodreads](https://www.goodreads.com/book/show/51014619-good-economics-for-hard-times?from_search=true&from_srp=true&qid=ju9u9W0kyr&rank=1). 

Zaujala vás nějaká česky vydaná kniha v poslední době? Pište tipy! Mě potěšilo, že vyšla [další trajkuntí detektivka](https://www.kosmas.cz/knihy/535333/naraz-prales/) od [Petra Sagitaria](https://www.kosmas.cz/autor/73321/petr-sagitarius/) \- jeho knížky mě fakt baví. 

* * *