---
author: Patrick Zandl
categories:
- Patrickův newsletter
- AI
- Sociální sítě
- Startupy
date: '2023-09-03'
layout: post
original_newsletter: 'Patrickův newsletter #67: Kdo jde kdo v AI?'
summary_points:
- ChatGPT Enterprise nabízí firemní verzi s pokročilými funkcemi a ochranou soukromí.
- Neomezené používání GPT-4, šifrování dat a zákaz vývoje z dat zákazníků jsou klíčové.
- Dohoda o ceně a možnost delších vstupů cílí na větší firemní klientelu.
- Integrace s cloudovými úložišti a analýza firemních dat jsou potenciální budoucí
  funkce.
title: "ChatGPT Enterprise bude umělá inteligence pro vaši firmu"
---

A příjem pro OpenAI. OpenAI představila firemní verzi ChatGPT s přidanými funkcemi a ochranou soukromí, což je zatím nejvýznamnější snaha přilákat širokou škálu firemních zákazníků a zvýšit příjmy. Kolik se za službu umělé inteligence pro firmy bude platit, zatím není známo. Prý se lze dohodnout - zatím to ale vypadá na službu pro větší firmy. 

Stejně jako u spotřebitelských verzí chatbota společnosti s umělou inteligencí mohou uživatelé zadat dotaz a obdržet písemnou odpověď od ChatGPT Enterprise. Součástí nového nástroje je neomezené používání nejvýkonnějšího generativního modelu umělé inteligence OpenAI, GPT-4, a také šifrování dat a záruka, že startup nepoužije data zákazníků k vývoji své technologie. Nabízí také možnost zadávat mnohem delší vstupy. Snížena má být také náchylnost AI k halucinování. 

Ostatní detaily zatím nevíme. Není jasné, zda budou fungovat třeba pluginy, u kterých mám dojem, že by bylo složité ochránit soukromí dat. Na druhou stranu by bylo velmi zajímavé, kdyby OpenAI nabídla v Enterprise režimu schopnost nasávat a do modelu zahrnovat firemní data, protože to se mi v poslední době jeví jako velmi atraktivní věc. Na Twitteru se zmínky o funkcích integrace s cloudovými úložišti objevily, tak uvidíme. Takové AI se můžete zeptat na cokoliv, například na to, zda někdo ve firmě nepracuje na nějakém specifickém projektu, nechat si analyzovat data atd.