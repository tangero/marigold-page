---
author: Patrick Zandl
categories:
- Patrickův newsletter
- Google
- AI
- Sociální sítě
- Mobilní technologie
- Internet
- Startupy
- Automotive
date: '2022-11-13'
layout: post
original_newsletter: 'Patrickův newsletter #58: Co znamená pád kryptoburzy FTX?'
summary_points:
- FTX burza kryptoměn zbankrotovala po odhalení finančních nesrovnalostí a propojení
  s Alameda Research.
- Alameda Research držela značné množství FTT tokenů, což vyvolalo pochybnosti o likviditě.
- Binance od převzetí FTX ustoupila kvůli špatnému nakládání s prostředky zákazníků.
- Kryptosvět postrádá propojení s reálnou ekonomikou a hrozí mu variace Ponziho schématu.
title: Co znamená pád kryptoměnové burzy FTX?
---

Pro kryptosvět je to těžká rána a pro svět IT je to velmi významné. Nejenom tím, že se potvrzuje, že _vyfukováním kouře do vody zlato nevzniká_. Pojďme si o pádu FTX říct něco bližšího. 

FTX je burza kryptoměn založená teprve před třemi lety, v roce 2019, vlastně v době, kdy kryptoměny nabraly strmý růst. Jejím zakladatelem je Sam Bankman-Fried a Gary Wang, nás ale bude zajímat vlastně jen ten první pán, přezdívaný SBF. FTX se velmi rychle stalo miliardovou společností s milionem uživatelů a obratem (nikoliv směnou!) přes miliardu dolarů za rok 2021. Hodnota firmy, která směňovala kryptoměny, byla hodně přes 30 miliard dolarů. O čemž si ještě něco povíme. Firma minulý týden požádala o ochranu před věřiteli, tedy zbankrotovala. Jak se to mohlo stát? 

Tady je třeba vrátit se na začátek. Na začátku totiž byly ve skutečnosti tři kryptofirmy, které Bankman-Fried založil. 

  * Tou první je Alameda Research, krypto hedgeový fond. 

  * Druhou je FTX, neregulovaná offshore kryptosměnárna, která má ale blíže ke kasinu, protože finanční deriváty, které se zde obchodují, připomínají spíše sázky. Jedním z takových derivátů je vlastní kryptotoken FTT (jeho [whitepaper je zde](https://docs.google.com/document/d/1u5MOkENoWP8PGcjuoKqRkNP5Gl1LLRB9JvAHwffQ7ec/edit)). Tato burza nepovoluje vstup zákazníkům z USA. 

  * A pak je tu FTX US, burza pro americké zákazníky, která má fungovat podle amerického práva a přijímá skutečné dolary.




Tou první je Alameda Research, krypto hedgeový fond. 

Druhou je FTX, neregulovaná offshore kryptosměnárna, která má ale blíže ke kasinu, protože finanční deriváty, které se zde obchodují, připomínají spíše sázky. Jedním z takových derivátů je vlastní kryptotoken FTT (jeho [whitepaper je zde](https://docs.google.com/document/d/1u5MOkENoWP8PGcjuoKqRkNP5Gl1LLRB9JvAHwffQ7ec/edit)). Tato burza nepovoluje vstup zákazníkům z USA. 

A pak je tu FTX US, burza pro americké zákazníky, která má fungovat podle amerického práva a přijímá skutečné dolary.

První, co je dobré si říct: čím Bankman-Fried vydělal první peníze. Povšiml si rozdílu mezi kurzem Bitcoinu na japonské a americké kryptoburze a začal tento rozdíl zobchodovávat. A to ho přivedlo k složitějším finančním derivátům, tedy různě složitým (a pochopitelným) odvozeninám původně jednoduchých finančních nástrojů. V daném případě tedy ke kryptoderivátům. Tak vznikl kryptotoken FTT, tedy něco jako akcie zajišťující určitým způsobem podíl na zisku, nikoliv však hlasovací práva. 

A tím se také burza FTX proslavila. Nabízela nejrůznější kryptoderiváty a to za obchodních podmínek, které jinde nebyly dostupné, včetně nejrůznějších forem pákových efektů. Proto o ní mluvím jako o kryptokasinu. Jenže do minulého týdne o jejím zakladateli SBF zpravidla všichni mluvili jako o finančním géniovi. Rozhovory do i mainstreamových médií rozdával, jak na běžícím páse, s mnohamiliardovým majetkem (až 18 mld dolarů) patřil mezi významné sponzory jak republikánů, tak demokratů v letošních primárkách. A také překvapivě patřil mezi lidi, kteří prohlašovali, že kryptoměny jsou běžnou součástí finančního světa a mají být součástí nějaké míry finanční regulace. Bylo to chytré, prozíravé a perspektivní, protože to do kryptosvěta mohlo přitáhnout velké finanční hráče, kteří doposud stáli opodál. 

[![](https://bucketeer-e05bbc84-baa3-437e-9518-adb32be77984.s3.amazonaws.com/public/images/f56143d8-c8ec-4329-a068-fa4419a849d4_947x1276.jpeg)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Ff56143d8-c8ec-4329-a068-fa4419a849d4_947x1276.jpeg)Být na titulní stránce Fortune není jen tak. Tahle obálka je tři měsíce stará… 

![](https://bucketeer-e05bbc84-baa3-437e-9518-adb32be77984.s3.amazonaws.com/public/images/f56143d8-c8ec-4329-a068-fa4419a849d4_947x1276.jpeg)

### Co se tedy zadrhlo? 

Dne 2. listopadu 2022 zveřejnil Ian Allison z Coindesku[ výbušnou zprávu](https://www.coindesk.com/business/2022/11/02/divisions-in-sam-bankman-frieds-crypto-empire-blur-on-his-trading-titan-alamedas-balance-sheet/) o uniklé finanční rozvaze společnosti Alameda. Z deklarovaných 14,6 miliardy dolarů aktiv společnosti Alameda tvořilo 5,8 miliardy dolarů FTT, tedy interní burzovní [[token](/ai/[tokeny](/ai/tokeny-versus-slova/)-versus-slova/)](/ai/tokeny-versus-slova/) FTX, pro něhož byla Alameda tvůrcem trhu, tedy tím, kdo stanovoval jeho hodnotu. Spousta dalších aktiv společnosti Alameda byly krypto [tokeny](/ai/tokeny-versus-slova/) z jiných podniků Sama Bankmana-Frieda. Bohatství a úspěch Alamedy vznikl rekurzí: zjednodušeně řečeno Alameda a FTX vytvořily FTT, napumpovaly jeho cenu pomocí zákaznických aktiv a použily "tržní hodnotu" svého nelikvidního vymyšleného tokenu jako zástavu za půjčky. Tím ovšem vzniklo podezření, že tyto půjčky nejsou likvidní. 

Generální ředitelka společnosti Alameda Caroline Ellisonová (a partnerka Sama Bankmana-Frieda) tvrdila, že uniklá rozvaha nebyla kompletní a že Allison nezapočítal dalších 10 miliard dolarů aktiv. Pak bylo chvíli ticho, než se 6. listopadu objevily velké přesuny v tokenech FTT. Šéf burzy Binance Changpeng Zhao přezdívaný CZ potvrdil, že Binance bude likvidovat svou pozici [[tokenů](/ai/tokeny-versus-slova/)](/ai/tokeny-versus-slova/) FTT. [Tokeny](/ai/tokeny-versus-slova/) Binance získala před rokem, když FTX vykupovalo dvacetiprocentní podíl, který Binance v FTX od založení držela. 

Vržení velkého množství [tokenů](/ai/tokeny-versus-slova/) FTT na trh mělo jediný možný následek: cena tokenu se propadla a všichni se jej hleděli zbavit. Třídenní run na [token](/ai/tokeny-versus-slova/) stál FTX podle odhadů 6 miliard dolarů a vyústil v naprostou krizi firmy. Firma se začala potápět. 

_Dobře to[později shrnul](https://twitter.com/evan_lorenz/status/1590005124696780800?ref_src=twsrc%5Etfw%7Ctwcamp%5Etweetembed%7Ctwterm%5E1590005124696780800%7Ctwgr%5E6cad595125ecb1ec6132feec4073c96e54dba626%7Ctwcon%5Es1_&ref_url=https%3A%2F%2Famycastor.com%2F2022%2F11%2F08%2Fcrypto-collapse-j-pierpont-moneygone-ftx-rekt-bought-by-binance%2F) Evan Lorenz: Největší burza, která pere peníze pro Íránce, ztratila důvěru v druhou největší burzu, jejíž zakladatel v podcastu Odd Lots řekl, že krypto je v podstatě ponziho schéma…_

Bankman-Fried se narychlo dohodl se Zhaem na záchraně a Binance spolu s FTX oznámilo převzetí společnosti. Jenže už o den později ale Binance od plánu ustoupila. Prý kvůli "špatnému nakládání s prostředky zákazníků FTX a probíhajícímu vyšetřování FTX". Bankman-Fried se ještě pokusil situaci nějak zachránit dohodou s dalšími kryptoburzami, ale to se už nepovedlo. Ukázalo se, že Alameda Research dluží FTX přibližně 10 miliard dolarů, které si půjčila na burzovní spekulace. Dne 11. listopadu FTX, FTX US, Alameda Research a více než 100 přidružených společností vyhlásily bankrot. O další den později se z burzy FTX a FTX US ztratily kryptoměny ve výši 1 - 2 miliard dolarů. Mohly za to "neoprávěné transakce" - je otázka, zda šlo o hacknutí burzy nebo (a to se pokládá za pravděpodobnější) o odliv prostředků na účty vedení FTX. Toliko dění kolem FTX ve zkratce až po dnešek (detailnější časovou osu [najdete v případě zájmu třeba zde](https://www.theblock.co/post/186132/ftx-collapse-timeline-six-days-that-rocked-the-crypto-industry)). 

Rozvaha FTX krátce před bankrotem vykazovala závazky ve výši 9 miliard dolarů, přičemž aktiva se skládala z likvidních aktiv ve výši 900 milionů dolarů, "méně likvidních" aktiv ve výši 5 miliard dolarů a nelikvidních investic do soukromého kapitálu ve výši 3,2 miliardy dolarů. Což je velmi brutální díra, kterou pocítí i renomovaní investoři jako SoftBank Group a Sequoia Capital. Více jak 90% jmění se z burzy FTX prostě vypařilo. 

Tím momentem kryptosvět vstoupil do dalšího dějství své letošní krize. A pokud se dosavadní pokles kurzu kryptoměn označoval za kryptozimu, listopadové dějství FTX dostává přezdívku termonukleární zima. Objevují se dokonce velmi vážně míněné úvahy o tom, zda takovou ránu může kryptosvět přežít. 

### Je to konec krypta?

Nyní není důvod, proč by pád jedné jediné burzy musel být apokalypsou pro celý kryptoprostor. Stále existuje spousta míst, kde lze s kryptoměnami snadno obchodovat. Téměř jistě to není konec krypta jako technologie. Jenže způsob, jakým FTX padl naznačuje, že krypto prostě nebylo schopno překonat některé své hlavní slabiny a nikdy se nestane skutečným mainstreamem. 

Prvním bodem úvahy je fakt, že se Bankman-Fried s prosbou o pomoc obrátil na firmu Binance, tedy na tutéž firmu, jejíž výprodej tokenu FTT jej do potíží dostal. Proč? Protože Binance byla jediná firma, která měla dostatek prostředků k tomu, aby mohla FTX zachránit. Kryptosvět je uzavřený ekosystém. Krypto investuje pouze do jiného krypta a jen velmi málo lidí mimo krypto investuje skutečné peníze do krypta. Bylo nepravděpodobné, že by mu jakákoliv ne-krypto finanční instituce pomohla. 

Druhým bodem je skutečnost, že finance mají skutečně financovat věci, jenže krypto nic skutečného nefinancuje. Kryptoměny jsou alternativní finanční vesmír, kde je mnohem méně pravidel a regulací, ale ve kterém se nic skutečného nefinancuje. Kdysi se tvrdilo, že ICO to změní a nabídne možnost využít krypto k investicím do skutečných startupů. Jenže nakonec byla většina z nich podvody nebo v lepším případě další finanční obchody s kryptoměnami. A tak krypto dosud nedostalo onen ekonomický fundament, základ potřebnosti. 

Pokud se kryptoměny nezačnou používat pro financování reálné ekonomiky, zůstane kryptosvět jen variací na Ponziho schéma, na letadlo, v němž se všichni tváří, že hodnota krypta roste, dokud ten poslední nezjistí, že nemá v ruce nic. Je přeci jen podstatný ekonomický rozdíl mít v ruce akcie rostoucí firmy, která něco produkuje a mít [token](/ai/tokeny-versus-slova/), jehož účelem je být použit jako zástava k obchodování s jinými [tokeny](/ai/tokeny-versus-slova/). 

Fakt, že SBF se svými mimořádně dobrými kontakty nedokázal najít nikoho mimo kryptosystém, kdo by byl ochoten o záchraně FTX byť jen uvažovat, naznačuje, že tomu tak je.

Kryptoměny nejsou mrtvé, ale příliš jasně se ukazuje, že nejsou propojeny s reálnou ekonomikou a vlastní věrohodnou ekonomickou paralelu "kamennému světu" si zatím nezvládly vybudovat. Je otázkou, zda se po takové sérii průšvihů něco takového ještě stane.

Vše nejlepší do nového týdne přeje

Patrick Zandl

 _PS: newsletter byl rozeslán na 2573 adres._