---
author: Patrick Zandl
categories:
- Patrickův newsletter
- Apple
- Google
- Microsoft
- Sociální sítě
- Mobilní technologie
- Bezpečnost
- Česko
- EU
date: '2022-04-02'
layout: post
original_newsletter: 'Patrickův newsletter #45: Přenositelnost kecálků a německý exportní
  model '
summary_points:
- DMA reguluje velké online platformy, takzvané "strážce brány" s obratem nad 8 miliard
  eur.
- DMA nařizuje interoperabilitu messengerů, odinstalaci předinstalovaných aplikací
  a přenositelnost dat.
- Pokuty za porušení DMA dosahují až 20 % celosvětového obratu společnosti.
- Apple a Google kritizují DMA kvůli obavám o bezpečnost, inovace a ochranu duševního
  vlastnictví.
title: "Zprávy půjde posílat mezi Instant Messagingovými službami, nakazuje EU DMA"
---

Tohle je potenciálně velká věc. Evropská unie "nakazuje" propojitelnost mezi jednotlivými službami okamžitých zpráv, jako jsou WhatsApp nebo iMessages. Zajistit by to měl nově chystaný Zákon o digitálních trzích, [Digital Markets Act (DMA)](https://ec.europa.eu/competition-policy/sectors/ict/dma_cs) \- který koncem března předložen. Jenže kdybych do titulku napsal, že se bude zase mluvit o eurounijní regulaci, tak byste článek vyignorovali...

Evropští politici se dohodli na podmínkách nových přísných pravidel zaměřených na největší světové technologické společnosti v rámci zákona o digitálních trzích (DMA). Cílem tohoto zákona má být zvýšení interoperability a zlepšení hospodářské soutěže. Dnes "oplocené zahrady" velkých technologických firem se budou muset otevřít a propojit, aby do takového ekosystému mohli přistupovat i jiní hráči a konkurence byla založena na nabídce nejlepších služeb, ne na síťovém efektu velikosti. 

To zní dobře, pokud jste uživatel, pokud jste velká technologická firma, jistě to také vítáte, ale cítíte jisté výhrady. Jak tyto výhrady artikulovat a neříct napřímo "my jsme si ti uživatele nahamounili a nedonutíte nás je pustit"? I na to se později podíváme. 

**Cíle zákona DMA**

Cílem zákona DMA je omezit tržní sílu velkých online platforem, které zákon nazývá "strážci brány" - anglický termín gatekeeper je pro to hodně vžitý, ten český nikoliv tolik. 

Pravidla se dotknou společností s obratem vyšším než 8 miliard eur v Evropském hospodářském prostoru (EHP), tržní kapitalizací vyšší než 80 miliard eur a nejméně 45 miliony uživatelů měsíčně a více než 10 000 firemních uživatelů. Jmenovitě Amazon, Apple, Google a Meta, ale také Alibaba, Booking.com a Microsoft.

**Co zákon o digitálních trzích přináší?**

Zákon DMA nařizuje, že koncový uživatel musí mít možnost kdykoli odinstalovat předinstalované softwarové aplikace v rámci služeb základní platformy. Tedy i například Chrome z Androidu nebo Safari z iOS. Už na to jsme hodně zvědavý, zrovna Safari má jádro hluboce v systému využívané a nikdy se nepočítalo s tím, že to bude jinak. 

DMA také nutí služby messengeru zajistit interoperabilitu s jinými službami messengeru. Jakkoliv, ať již nativně, přes API nebo služby bridge. 

Velmi vágně formulovaná část DMA požaduje "účinnou přenositelnost údajů vytvořených činností podnikového uživatele nebo koncového uživatele". Tohle bude hodně zajímavé a potřebné - možnost vyndat data z jedné platformy a dostat je do jiné. A tady už také přišla první kritika týkající se kolize s GDPR. Bude potřeba souhlas lidí, s nimiž jste si vyměňovali zprávy v sociální síti k tomu, je exportovat a uložit jinam? To se ještě bude muset podrobit rozboru. 

Sama EK ji popisuje jako "jednu z prvních iniciativ svého druhu, která komplexně reguluje moc strážců brány největších digitálních společností" a uvádí, že společnosti, na které se DMA zaměří, budou muset:

A další povinnosti strážců bran?

  * umožnit vývojářům aplikací spravedlivý přístup k doplňkovým funkcím chytrých telefonů (např. čip NFC)

  * umožnit prodejcům přístup k jejich marketingovým nebo reklamním údajům o výkonnosti platformy

  * obecně interoperabilita, propojitenost, neuzavřenost




umožnit vývojářům aplikací spravedlivý přístup k doplňkovým funkcím chytrých telefonů (např. čip NFC)

umožnit prodejcům přístup k jejich marketingovým nebo reklamním údajům o výkonnosti platformy

obecně interoperabilita, propojitenost, neuzavřenost

Všechno je to kontroverzní a dotčené firmy se již přes své nastrčené partnery vztekají, že to nepůjde. Zajímavá byla například již probíhající pře (kterou spustil zřejmě WhatsApp) o nutnosti propojit i skupinové chaty. To prý kvůli end-to-end šifrování nepůjde. Nakonec to vyvrátila společnost Matrix vyvíjející otevřený IM protokol - půjde to nativně, bez nejrůznějších přemostění. 

Pokuty? Dramatické. Komise bude moci ukládat sankce a pokuty až do výše 10 % celosvětového obratu společnosti, které mohou v případě opakovaného porušení dosáhnout až 20 % tohoto obratu. Platnost? Zřejmě od října 2022 s přechodovými obdobími pro jednotlivé funkce a služby. 

**A reakce postižených?**

Apple se odvolává na bezpečnost a ochranu intelektuálního vlastnictví: "některá ustanovení DMA vytvoří zbytečné zranitelnosti v oblasti ochrany soukromí a bezpečnosti pro naše uživatele, zatímco jiná nám zakážou účtovat poplatky za duševní vlastnictví, do kterého hodně investujeme." Google se obává, že "některá pravidla by mohla omezit inovace a výběr dostupný Evropanům". Dobře ten nářek postižených sleduje Wired [v tomto článku](https://www.wired.com/story/dma-interoperability-messaging-imessage-whatsapp/). 

Eurounijní studie dopadů najdete [zalinkované v tomto PDF](https://www.europarl.europa.eu/RegData/etudes/BRIE/2022/703347/IPOL_BRI\(2022\)703347_EN.pdf). 

DMA budu nadále sledovat, je to důležité téma.