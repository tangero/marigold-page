---
author: Patrick Zandl
categories:
- Patrickův newsletter
- AI
- Česko
- Automotive
date: '2023-09-03'
layout: post
original_newsletter: 'Patrickův newsletter #67: Kdo jde kdo v AI?'
summary_points:
- Český přístup k AI ve školství je restriktivní, preferuje memorování a samostatné
  myšlení.
- OpenAI doporučuje pedagogům prozkoumat AI a formulovat vlastní zásady používání.
- Detektory AI nejsou spolehlivé, OpenAI doporučuje ověřovat práci studentů skrze
  konverzace.
- AI se využívá ve vzdělávání, plánování cest, výuce jazyků a generování receptů.
title: "OpenAI vydala příručku pro učitele"
---

Českem rezonuje nadhozené téma AI a vzdělávání. Česká tendence AI ve školství vypadá zatím velmi restriktivně: zakázat, identifikovat, zadupat, ať se žáci snaží sami, memorují a sami přemýšlejí. OpenAI jako lídr v oblasti umělé inteligence [vydal článek a další materiály o použití umělé inteligence ve vzdělávání](https://openai.com/blog/teaching-with-ai). 

Podle mě je to extrémně špatný přístup. AI je zde a přináší konkurenční výhodu, které je nesmysl se vzdát. Samozřejmě, že část znalostí se musí namemorovat pro případ, že se vrátí doba kamenná, jste na pustém ostrově či je potřebujete jako vstup pro vlastní kreativitu. Jenže pokud AI přinese výhodu v dalším životě, je naopak vhodné se naučit, jak ji do něj zapojit, jak výhody využívat a nevýhody identifikovat či eliminovat. Učitelé by naopak měli povzbuzovat žáky k používání AI - sám vnímám, jak mým dětem prospívá, když AI používají jako někoho, kdo jim látku vysvětluje, na koho se mohou obrátit a zároveň o jehož tvrzení se vždy pochybuje. Vojta si dotyčný problém nechá od AI vysvětlit, ukázat různými postupy, aby se přesvědčil, že nejde o halucinační odpověď - a tím si věc hezky procvičí. 

**Co příručka probírá?**

OpenAI vyžaduje, aby uživatelé ChatGPT byli starší 13 let, a uživatelé ve věku 13 až 18 let musí mít k používání chatbota svolení rodičů nebo opatrovníků. Aby se zabránilo používání umělé inteligence v testech, doporučuje OpenAI, aby si pedagogové udělali vlastní průzkum různých přístupů a formulovali své zásady používání umělé inteligence na základě toho, co jim nejlépe vyhovuje. 

Příručka také doporučuje, aby se pedagogové nespoléhali na detektory AI, které jsou dostupné na trhu. U žádného z těchto detektorů umělé inteligence nebylo prokázáno, že by spolehlivě rozlišoval mezi obsahem vytvořeným umělou inteligencí a obsahem vytvořeným člověkem. Ve skutečnosti vlastní detektor AI společnosti OpenAI označil lidmi psaný text, jako je Shakespeare a Deklarace nezávislosti, jako text vytvořený umělou inteligencí. Proto jej také OpenAI stáhla. 

K řešení problému, kdy studenti prezentují obsah vytvořený umělou inteligencí jako svůj vlastní, navrhuje společnost OpenAI, aby učitelé povzbuzovali studenty ke sdílení konkrétních konverzací z ChatGPT. To totiž pomůže pedagogům ověřit, zda studenti s nástrojem pracují zodpovědně a smysluplně, a ne pouze kopírují odpovědi.

Tématem se[ česky zabírá také David Navrátil](https://davidnavratil.substack.com/p/skoly-vs-ai).

AI a vzdělávání? Služba [StudyPlannr](https://studyplannr.com/) umožňuje vytvořit vzdělávací plány pro žáky i rodiče k dosažení správného vzdělávacího cíle. Zatím spíše pro americký trh. 

### Drobky

  * Tesla představila facelift modelu 3 - objednávat lze i v Evropě. Podrobný[ článek zde](https://electrek.co/2023/08/31/tesla-model-3-highland-officially-unveiled-with-new-design-and-more-features/?utm_source=marigold). 

  * Britské území Anguilla (v Karibiku) prý získá do rozpočtu navíc kolem 30 milionů dolarů. Tolik mu vynese zvýšený zájem o registraci domén v TLD .AI, které obhospodařuje …🙂

  * AI se dostává i do výuky jazyků. Objevují se první služby, kde vyučujícím je chatbot umělé inteligence. Zkuste [Langley](https://www.heylangley.com/), je dobrý, akorát není pro češtinu, no… 

  * Cestujete? AI pomáhá plánovat a navrhovat cesty. Třeba [Tripbot](https://www.tripbotapp.com/create) \- tomu řeknete, kam jedete, co zhruba byste chtěli vidět, jak dlouho tam budete a on vám navrhne, co tam vidět, kde spát a jíst. 

  * A ještě jedno zajímavé použití AI: [Savey Meal Bot](https://saveymeal-bot.co.nz/) je služba, které řeknete, co vám zbývá v lednici a ona vám vygeneruje recept, jak to spotřebovat a dobře se najíst… Přiznám se, že jsem to zatím nezkoušel …

  * Baidu vydalo svého prvního AI bota, [jmenuje se Ernie](http://research.baidu.com/Blog/index-view?id=183). Čekal na schválení čínským regulátorem, jak stanový nový Čínský zákon. Podle čínské legislativy totiž AI podléhá regulaci. Asi si moc nepokecáte, je zaměřený nepřekvapivě na čínštinu… 




Tesla představila facelift modelu 3 - objednávat lze i v Evropě. Podrobný[ článek zde](https://electrek.co/2023/08/31/tesla-model-3-highland-officially-unveiled-with-new-design-and-more-features/?utm_source=marigold). 

Britské území Anguilla (v Karibiku) prý získá do rozpočtu navíc kolem 30 milionů dolarů. Tolik mu vynese zvýšený zájem o registraci domén v TLD .AI, které obhospodařuje …🙂

AI se dostává i do výuky jazyků. Objevují se první služby, kde vyučujícím je chatbot umělé inteligence. Zkuste [Langley](https://www.heylangley.com/), je dobrý, akorát není pro češtinu, no… 

Cestujete? AI pomáhá plánovat a navrhovat cesty. Třeba [Tripbot](https://www.tripbotapp.com/create) \- tomu řeknete, kam jedete, co zhruba byste chtěli vidět, jak dlouho tam budete a on vám navrhne, co tam vidět, kde spát a jíst. 

A ještě jedno zajímavé použití AI: [Savey Meal Bot](https://saveymeal-bot.co.nz/) je služba, které řeknete, co vám zbývá v lednici a ona vám vygeneruje recept, jak to spotřebovat a dobře se najíst… Přiznám se, že jsem to zatím nezkoušel …

Baidu vydalo svého prvního AI bota, [jmenuje se Ernie](http://research.baidu.com/Blog/index-view?id=183). Čekal na schválení čínským regulátorem, jak stanový nový Čínský zákon. Podle čínské legislativy totiž AI podléhá regulaci. Asi si moc nepokecáte, je zaměřený nepřekvapivě na čínštinu… 

* * *