---
author: Patrick Zandl
categories:
- Patrickův newsletter
- Apple
- AI
- IoT
- Česko
- EU
date: '2022-04-02'
layout: post
original_newsletter: 'Patrickův newsletter #45: Přenositelnost kecálků a německý exportní
  model '
summary_points:
- Energomonitor vydal open source MQTT-SN bránu Bisquitt pro IoT zařízení.
- Bisquitt umožňuje komunikaci v sítích jako NB-IoT, které nepodporují TCP/IP.
- WeCrashed je nový seriál na Apple TV o vzestupu a pádu WeWork.
- Benjamin Labatut napsal knihu When We Cease to Understand the World o temné vědě.
title: "Energomonitor vydává transparentní bránu MQTT-SN nazvanou Bisquitt jako open"
  source
---

Společnost Energomonitor (kde mám menší podíl) vydala jako open source transparentní bránu MQTT-SN nazvanou Bisquitt. Poskytuje jednoduchý, bezpečný a na standardech založený způsob připojení zařízení IoT s omezenými zdroji k infrastruktuře MQTT. Bisquitt je určen pro komunikaci prostřednictvím sítě NB-IoT, která neumožňuje protokol TCP/IP, ale pouze UDP, nebo podobné jiné sítě s omezenými síťovými zdroji. Pokud vás to zajímá, [detaily a odkaz na GitHub zde](https://www.energomonitor.com/insight/energomonitor-releases-bisquitt-transparent-mqtt-sn-gateway/). 

* * *

### Jednohubky

Pokud si předplácíte Apple TV, vychází zde **nový seriál WeCrashed** o rozletu a pádu společnosti WeWork, vyhypované firmě na sdílení kanceláří. Narozdíl od Nadace je dobrý a jedním z mála důvodů, proč Apple TV předplatit. 

Na [BigTechWiki](https://www.bigtechwiki.com/) najdete **přehled prohřešků a problémů, které technogiganti vytvářejí**. 

**Kniha, kterou jsem teď nadšen** : [When We Cease to Understand the World](https://www.martinus.cz/?uItem=1042211) od Benjamina Labatuta. Český překlad nemá, anglický ano. Je to taková non-fiction beletrie o temných stránkách vědy, úvodní kapitola je dost fičák a nářez. Recenze na [The Guardian](https://www.theguardian.com/books/2020/sep/10/when-we-cease-to-understand-the-world-by-benjamin-labatut-review-the-dark-side-of-science).