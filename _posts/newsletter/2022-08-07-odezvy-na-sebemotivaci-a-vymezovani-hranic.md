---
author: Patrick Zandl
categories:
- Patrickův newsletter
- Česko
- Automotive
date: '2022-08-07'
layout: post
original_newsletter: 'Patrickův newsletter #52: Facebook bude muset stáhnout své služby
  z EU - a k čemu bude Amazonu iRobot?'
summary_points:
- Hubermanovy podcasty biochemicky rozebírají dopamin, jeho vliv na motivaci a prevenci
  závislostí.
- Kniha "Vymezte si své hranice" pomáhá nastavit hranice pro rovnováhu a lepší vztahy.
- Deník N publikoval článek o Uberu a jeho kontroverzním vlivu na taxikářské mafie.
title: "Odezvy na sebemotivaci a vymezování hranic"
---

Minulý týden jsem zde psal o sebemotivaci a dostal jsem od vás celou řadu tipů a odkazů. Zdá se, že s českými zdroji je malá zkušenost a (nebo) také malá důvěra. A co jste doporučovali?

Velké doporučení dostal Andrew Huberman se svými podcasty. Huberman záležitost bere velmi biochemicky a tady je dobrá epizoda. Probírá v ní chemickou látku, kterou si všichni vytváříme v mozku a těle: dopamin. Popisuje, co dělá a jaké nervové obvody se na něm podílejí. Vysvětluje vrcholy a základní hodnoty dopaminu a buněčnou biologii vyčerpání dopaminu. Rozebírá nástroje, jak ovládat uvolňování dopaminu v zájmu motivace, soustředění, vyhýbání se závislostem a depresím a boje proti nim, a vysvětluje, proč střádání dopaminu s chemickými látkami a chováním nevyhnutelně vede ke stavům nedostatečného uspokojení a špatné výkonnosti. 

Dobrým tipem byla také **kniha[Vymezte si své hranice](https://www.knihydobrovsky.cz/kniha/nastavte-si-hranice-a-najdete-klid-368912256)**. Ta je o nalézání rovnováhy toho, co slibujete či chcete a co opravdu můžete a jste schopni či chcete. O správně nastavené hranice, abychom dosáhli rovnováhy mezi pracovním a osobním životem, zvládli jednání s toxickými lidmi a užili si uspokojivé vztahy s partnery, přáteli a rodinou. Příliš často se mi stávalo, že jsem nedával najevo, že něco už tak nechci - nenastavoval zjevné hranice. A působilo to nakonec zklamání na všech stranách. Takže knihu doporučuji pozornosti nejenom pro pracovní úsilí, ale i pro zlepšení partnerských vztahů. Měl jsem ji znát dříve :)

Na Deníku N vyšel můj obsáhlý článek **[Uber za pomoci úslužných politiků rozbíjel taxikářské mafie, ale ke kladnému hrdinovi má tak daleko, jak je jen možné](https://denikn.cz/933297/uber-za-pomoci-usluznych-politiku-rozbijel-taxikarske-mafie-ale-ke-kladnemu-hrdinovi-ma-tak-daleko-jak-je-jen-mozne/?ref=list). **Je ovšem za paywallem, ale pokud si Deník N předplácíte, tak si článek dejte. 

* * *