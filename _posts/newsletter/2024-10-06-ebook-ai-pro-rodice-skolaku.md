---
author: Patrick Zandl
categories:
- Patrickův newsletter
- AI
- EU
date: '2024-10-06'
layout: post
original_newsletter: "#83 \U0001F353OpenAI představila jahodovou inteligenci o1 a
  Canvas"
summary_points:
- Ebook "AI pro rodiče školáků" pomáhá rodičům využívat AI v učení dětí.
- ChatGPT ve firmách se dá naučit skrze využití pro děti zaměstnanců.
- Povídka Eklog v Forbes The Next Big Think popisuje systém placení dle přínosu společnosti.
- Eklog je zařízení, které zohledňuje přínos jedince pro určení jeho podílu na majetku.
title: "\U0001F4BC Ebook AI pro rodiče školáků"
---

Začnu novým ebookem, který jsme připravili spolu s Arnoštem Štěpánkem (brzy bývalý náměstek hejtmana královéhradeckého kraje pro školství) a Institutem Pí. **Ebook se jmenuje["AI pro rodiče školáků"](https://www.pii.cz/clanky/ai-pro-rodice-skolaku/)** a je přesně to, jak se jmenuje. Určen rodičům dětí a mládeže, jak využít AI, například v momentě, kdy si sami potřebujete osvěžit postup řešení matematického úkolu nebo zatraktivnit povinnou literaturu. Osobně tento přístup doporučuji na svých workshopech, protože je to nejsnazší cesta, jak s AI naučit zaměstnance ve firmách: zaplatit jim firemní ChatGPT a ukázat jim, jak to mohou použít se svými dětmi. Tím se to naučí používat a budou to používat i ve firmě k práci. [Stahovat zdarma můžete zde](https://www.pii.cz/clanky/ai-pro-rodice-skolaku/). 

Mou **povídku Eklog najdete v časopisu Forbes The Next Big Think** , ne v tom měsíčním vydání. Koupíte v trafikách. O čem je povídka? O společnosti, v níž se k placení používá zařízení nazvané Eklog. To neustále počítá váš přínos společnosti a podle vašeho přínosu vám zpřístupňuje příslušný podíl na majetku společnosti. Je to taková peněženka, která ale zohledňuje, co jste udělali. Bylo to zajímavé mentální cvičení, vymyslet výhody a nevýhody takového přístupu - a udělat z toho krátkou povídku. Příležitostně se z ní chystám udělat povídku dlouhou.