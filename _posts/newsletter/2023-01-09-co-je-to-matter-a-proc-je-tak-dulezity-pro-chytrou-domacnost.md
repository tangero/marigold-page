---
author: Patrick Zandl
categories:
- Patrickův newsletter
- Google
- Internet
- Energie
- Česko
date: '2023-01-09'
layout: post
original_newsletter: 'Patrickův newsletter #62: Technologie roku? Generativní umělá
  inteligence!'
summary_points:
- Matter má usnadnit propojení zařízení chytré domácnosti různých ekosystémů.
- Matter funguje jako prostředník pro akce zařízení přes Wi-Fi nebo protokol Thread.
- Thread je radiová mesh technologie vyžadující Thread border router pro internet.
- Matter je zdarma pro výrobce, kteří zaplatí certifikaci svých výrobků.
title: Co je to Matter a proč je tak důležitý pro chytrou domácnost?
---

Nastavení a spárování technologií chytré domácnosti bylo vždy poněkud frustrující. Pokud zjistíte, že používáte zařízení z různých ekosystémů, je velká pravděpodobnost, že vzájemné propojení papírově kompatibilních technologií neproběhne, nebo alespoň ne bez problémů. To má změnit dlouho vyvíjená technologie nazvaná Matter, za kterou stojí i Google a především organizace Connectivity Standard Alliance. 

Matter je v podstatě něco jako prostředník. Každá akce, kterou zařízení provede, prochází přes službu Matter. Odtud lze zařízení rychle a relativně bez zpoždění ovládat z jiných zařízení. Toho lze dosáhnout dvěma způsoby. Prvním je tradiční připojení Wi-Fi. Druhým způsobem je něco, čemu se říká "Thread", což je rychlý síťový protokol, který funguje ve spojení se sítí Wi-Fi.

### Co je to protokol "Thread"?

Protokol Thread je radiová mesh technologie (zatímco Matter je služba), která nevyžaduje mnoho energie a lze ji snadněji udržovat. Abyste mohli používat zařízení podporující Thread, potřebujete Thread border router, což je zařízení, které dokáže tato zařízení propojit s internetovým připojením. V současné době fungují jako hraniční směrovače Thread zařízení Google Nest Hub Max, Nest Hub (2. generace) a Nest WiFi Pro, ale postupně se přidají další. Důležité je, že Matter je sice proprietární standar, ale je zdarma pro výrobce, kteří si zaplatí za náklady na certifikaci svých výrobků. 

[České heslo na Wikipedii](https://cs.wikipedia.org/wiki/Matter_\(standard\)).