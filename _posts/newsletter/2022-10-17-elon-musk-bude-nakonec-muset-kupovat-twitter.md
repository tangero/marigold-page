---
author: Patrick Zandl
categories:
- Patrickův newsletter
- Sociální sítě
- Internet
date: '2022-10-17'
layout: post
original_newsletter: 'Patrickův newsletter #56: Muskův Starlink, nákup Twitteru a
  Čínsko-Americká válka o čipy a AI nadvládu'
summary_points:
- Musk pravděpodobně koupí Twitter kvůli sankcím ze smlouvy, ačkoliv je frustrovaný.
- Musk navrhuje kontroverzní řešení pro Ukrajinu a Tchaj-wan, což vyvolává obavy.
- Starlink nefunguje na okupovaných územích Ukrajiny záměrně, ne z důvodu nevole.
- Musk původně chtěl, aby Pentagon platil Starlink pro Ukrajinu, ale nakonec ustoupil.
title: Elon Musk bude nakonec muset kupovat Twitter
---

A nezlepšuje mu to náladu. Problém je jednoduchý: podepsal smlouvu se sankcemi, takže jej vyjde lépe si nakonec ten Twitter přeci jen koupit. Už se do tématu nechci pouštět podrobněji, situace je turbulentní, zatím to ale vypadá tak, že frustrovaný je Musk (Twitter koupit nechce) i zaměstnanci Twitteru (nechtějí Muska za majitele) - a už to ani není zábava sledovat. 

V poslední době na Twitteru dělá divné věci, například vynáší soudy o tom, jak vyřešit válku na Ukrajině nebo situaci Tchaj-wanu. Vzniká z toho nelehká panika. V případě Tchaj-wanu navrhnul, aby se stal administrativní částí Číny, s čímž jsou mocky dobré zkušenosti jedna země dva systémy a Hong-Kong. Lidé dohadují, zda je to podlézání čínské vládě kvůli tomu, že má v Číně fabriku a potřebuje baterky do svých elektroaut. To by se asi ještě obchodně dalo pochopit, morálně a zkušenostně už méně. V případě Ukrajiny je to pochopitelné ještě méně, tady Musk žádné obchodní vazby nemá. 

Poněkud zamotaná situace byla s fámou, že Musk vypíná satelitní internet StarLink na Ukrajině. To by bylo fatální, satelitní internet Ukrajina hodně používá pro spojení s jednotkami a řízení střelby. Ono je to ale jinak. Starlink je omezený na určité území a plánovaně nefunguje na rusy okupovaných územích, aby jej nemohli rusové skrze ukořistěné terminály používat. Tím jsou odkázáni na vlastní techniku, kterou suplují podle snímků i klasické radioamatérské vysílačky z vyrabovaných obchodů. No a problém nastává v tom, že ukrajinská armáda postupuje rychleji, než stíhá informovat Starlink o dobytých územích a ten pro ně aktivovat satelitní internet. Takže postoupí na území, kde internet nefunguje. Není to ovšem nevůle Starlinku, jen příliš rychlý postup. Podrobně [referuje FT](https://www.ft.com/content/9a7b922b-2435-4ac7-acdb-0ec9a6dc8397) v placeném článku. 

Také se v poslední objevil Muskův požadavek, aby Pentagon převzal financování Starlinku pro ukrajinskou armádu. Chvíli to vypadalo, jak by sem Starlink služby dodával zdarma, jenže rychle se ukázalo, že již dnes NATO a Ukrajina většinu služeb Starlinku platí, ať přímo, nebo přes soukromé dárce. Musk o víkendu ustoupil a prohlásil, že zbytek zaplatí zase Starlink.