---
author: Patrick Zandl
categories:
- Patrickův newsletter
- Apple
- Google
- AI
- Sociální sítě
- Internet
- Startupy
- Česko
- EU
date: '2024-06-29'
layout: post
original_newsletter: "#78: Letní dávka AI čili Apple Inteligence \U0001F607"
summary_points:
- Amazon odložil start satelitů Kuiper na čtvrté čtvrtletí, testy pro zákazníky plánuje
  na rok 2025.
- Meta vydává Meta LLM Compiler, rodinu modelů pro optimalizaci kódu postavenou na
  Code Llama.
- Google zpřístupnil open source modely Gemma 2 a kontextové okno 2M tokenů pro Gemini
  1.5 Pro.
- ElevenLabs vydal iOS aplikaci pro převod textu do zvuku, brzy snad i s podporou
  češtiny.
title: Drobky
---

**Odpověď společnosti Amazon na projekt Starlink Elona Muska**[byla odložena](https://www.bloomberg.com/news/articles/2024-06-27/amazon-delays-launch-of-project-kuiper-broadband-satellites?srnd=technology-vp). Amazon očekává, že první várka satelitů projektu Kuiper bude vypuštěna ve čtvrtém čtvrtletí letošního roku, nikoliv v první polovině, jak uváděla dříve. Společnost chce zahájit testy své satelitní sítě pro internet z vesmíru pro zákazníky v roce 2025.

**[Claude Sonnet 3.5](https://claude.ai/)** je zatím nejpřesvědčivěji fungující AI LLM - i proti GPT-4o, sorryjako. Dokonce jsem s ní v Pythonu naprogramoval aplikaci na své poznámky. A použil jsem ji při psaní článků, přípravě testů do firmy a na řadu dalších věcí. Zadřel jsem ji v jediném momentě, když jsem do ní nahrál soubor s příliš dlouhým jménem, který nejde vymazat a zároveň jsem jím přesáhl svůj limit... :)

**Meta to chce trumfnout vydáním[Meta LLM Compiler](https://huggingface.co/collections/facebook/llm-compiler-667c5b05557fe99a9edd25cb)**, rodiny modelů postavených na Meta Code Llama s dalšími možnostmi optimalizace kódu a kompilátoru. Tyto modely mohou emulovat kompilátor, předvídat optimální průchody pro velikost kódu a disassemblovat kód. Vývojáři budou nadšeni. 

**Google vydal open source modely Gemma 2** 9B a 27B. Nově je také kontextové okno 2M [[tokenů](/ai/tokeny-versus-slova/)](/ai/[[tokeny](/ai/tokeny-versus-slova/)](/tokeny/)-versus-slova/) pro Gemini 1.5 Pro otevřené pro všechny vývojáře. A na modelech Gemini 1.5 je možno spouštět kód jak v AI Studiu, tak v Gemini API. Slušná várka novinek na víkend - [detaily na jejich blogu](https://developers.googleblog.com/en/new-features-for-the-gemini-api-and-google-ai-studio/?utm_source=bensbites&utm_medium=newsletter&utm_campaign=daily-digest-url-to-pitch-deck). 

Nová funkce **CriticGPT od OpenAI** , založená na GPT-4, pomáhá odhalovat chyby ve výstupech kódu ChatGPT. [Detaily u OpenAI](https://openai.com/index/finding-gpt4s-mistakes-with-gpt-4/?utm_source=tldrai). 

Jo a když končí ta škola, tak na příští školní rok bych rád upozornil na [Sciobota](https://sciobot.cz/), české AI od SCIO, které umožní učitelům si udělat rychlou přípravu na hodinu. 

ElevenLabs [připravili iOS appku](https://venturebeat.com/ai/elevenlabs-launches-ios-app-that-turns-any-text-into-audio-narration-with-ai/?utm_source=tldrai), která umožní jednoduše **převést text do zvuku a pustit si to jako nahrávku** \- zatím jen anglicky, což není zase tak výjimečné. Podstatné je, že ElevenLabs má jinak i skvělou podporu češtiny, takže se brzy jistě objeví i česká možnost čtení. Do auta to bude super. Nebo na kolo či běhání. 

Oblíbený **grafický nástroj pro návrh rozhraní aplikací a designu Figma** představil svou verzi [Figma AI](https://www.figma.com/ai/). Má pomoct designerům a grafikům se rychleji posouvat k zadání a s kreativitou. Přísahá, že vaše data nezneužije a zatím je zdarma. 

A něco pro Slack - **[Question Base](https://www.questionbase.com/) má být dobrá knowledge base pro Slack**, tzn. může posílat za vás odpovědi na nejčastější dotazy na Slacku. Nevyzkoušel jsem, ale registruji větší množství chvály.