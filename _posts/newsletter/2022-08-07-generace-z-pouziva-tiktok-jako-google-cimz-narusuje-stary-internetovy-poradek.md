---
author: Patrick Zandl
categories:
- Patrickův newsletter
- Apple
- Google
- Sociální sítě
- Internet
date: '2022-08-07'
layout: post
original_newsletter: 'Patrickův newsletter #52: Facebook bude muset stáhnout své služby
  z EU - a k čemu bude Amazonu iRobot?'
summary_points:
- TikTok nahrazuje Google pro mladé při vyhledávání informací a doporučení.
- Tržby TikToku se ztrojnásobí na 12 miliard dolarů, třetinu tvoří generace Z.
- 40 % Američanů 18-24 let používá TikTok/Instagram pro doporučení, ne Google.
- Google si uvědomuje, že TikTok a Instagram ohrožují jeho vyhledávání.
title: "Generace Z používá TikTok jako Google, čímž narušuje starý internetový pořádek"
---

Alespoň to tvrdí poslední výzkumy. Dříve býval Google pro vyhledávání, TikTok pro zábavu. Pro nastupující generaci teenagerů a mladých dospělých se však TikTok stává místem pro vyhledávání informací a přebírá funkce zavedených internetových gigantů.

Podle společnosti EMarketer se tržby TikToku letos ztrojnásobí na 12 miliard dolarů - což je sice vedle Googlu a Facebooku mizivé, ale na pětiletou společnost velké. Třetinu jejích uživatelů tvoří příslušníci generace Z, kterých je jen v USA 67 milionů. A nikdo jiný si k nim tak dobře cestu nenašel. 

Zhruba 40 % amerických uživatelů ve věku 18 až 24 let dnes při hledání doporučení na oběd používá TikTok nebo Instagram. Namísto Google. A to je silná zpráva pocházející z úst viceprezidenta Google pro organizaci znalostí a informací Prabhakara Raghavana. Zdroj: [Techcrunch](https://techcrunch.com/2022/07/12/google-exec-suggests-instagram-and-tiktok-are-eating-into-googles-core-products-search-and-maps/). 

* * *