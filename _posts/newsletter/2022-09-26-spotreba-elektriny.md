---
author: Patrick Zandl
categories:
- Patrickův newsletter
- EU
date: '2022-09-26'
layout: post
original_newsletter: 'Patrickův newsletter #55: Zastupitel a Ethereum Merge: jak ušetřit
  spotřebu elektřiny v Česku díky změně ve zdrojovém kódu'
summary_points:
- Ethereum hashrate klesla z 900 TW na 740 TW po přechodu na Proof of Stake.
- Ethereum Classic hashrate vzrostla z 45 TH/s na 150 TH/s po přechodu Etherea.
- Bitcoin těžba využívá ASICy, proto těžaři Etherea nemohou snadno přejít.
- Ethereum Merge snížil spotřebu elektřiny o 10-20%, ne o slibované násobky.
title: Spotřeba elektřiny
---

Další zastávka bude u spotřeby elektřiny. Tu v kryptoměnovém světě spotřebovávají nejrůznější počítače na zajištění ověřování a těžby kryptoměny, nejčastěji jsou to specializované těžební ASICy a upravené počítače s GPU, které nelze na nic jiného pořádně použít. Takže se nedá předpokládat, že je jejich uživatelé okamžitě vyhodí a elektřina se ušetří. 

Výsledky se dnes již dají vyhodnocovat, protože se v rámci sítě sleduje takzvaná hashrate, tedy výpočetní výkon dedikovaný na těžbu kryptoměny. U Etherea poklesl ze špičky 1190 Th/s a průměru poslední doby 900 Th/s na cca 740 Th/s. Tento výpočetní výkon se dá přepočítat na spotřebovanou elektřinu, neboť 10 Th je zhruba jeden watt. Samozřejmě záleží na použité technice, ale pro představu je to dobrý přepočet. Příkon Etherea tedy poklesla z 90 TW na 74 TW. To není málo. Jenže zároveň se objevilo Ethereum Classic, což je původní Ethereum s Proof of Work, na které se přesunula celá řada těžařů. Hashrate v Classicu vyskočilo z 45 TH/s na současných cca 150 TH/s. Další nárůsty zaznamenal například Ravencoin (o 10TH/s), mírně narostly i další kryptoměny používající Důkaz prací, jako je Litecoin nebo Ergo. Problém ovšem je, že to jsou už drobné měny, na něž nelze vrhnout mnoho výpočetního výkonu. Vidíme, že třeba Ravencoin ztrojnásobil dostupnou hashrate, ale z pohledu kapacit někdejšího Etherea je to jen drobnost. To je první problém: vlastně není, kam přejít. A když někam přejdete, zvýší to obtížnost těžby, která se u kryptoměn zvyšuje s rostoucí nabídkou těžebních kapacit. Čímž klesá výnosnost takové těžby. 

Jediná dostatečně rozsáhlá měna je Bitcoin, jenže pro jeho těžbu se používají specializované těžební ASICy, zatímco Ethereum používá pro těžbu především grafické karty GPU. Na vině je rozdílný způsob rozdílný hashovací algoritmus. Zatímco Ethereum používalo Ethash, Bitcoin používá SHA-256 - a GPU se od ASICu liší v efektivnosti, s jakou tyto algoritmy zpracovávají. Jde sice těžit Bitcoiny na GPU, ale nevyplatí se to. To je důvod, proč někdejší těžaři Etherea se mohou stěhovat jen na některé "příbuzné" měny a ne právě na Bitcoin. 

Co je pro mne překvapivé je vysoký hashovací výkon, který je stále Ethereu k dispozici. Zdá se, že zatím k velké odstávce těžebních rigů nedošlo, ale také je mi záhadou, k čemu se ten výkon používá. V každém případě se Ethereum Merge ve skutečnosti na snížení spotřeby elektřiny projevilo minimálně, pokud můžeme spíš v řádu deseti až dvaceti procent z původní spotřeby, nejde o několikařádové snížení spotřeby, jaké Buterin sliboval. Jenže také ještě není dobojováno, těžební rigy budou jejich majitelé odpojovat postupně, pokud vůbec. Jsou to drahá zařízení a rozloučit se s nimi není jen tak. Na vyhodnocení dopadu Ethereum Merge si dejme spíše půl roku, než týden...