---
author: Patrick Zandl
categories:
- Patrickův newsletter
- Apple
- AI
- Sociální sítě
- Mobilní technologie
- Automotive
date: '2022-05-31'
layout: post
original_newsletter: 'Patrickův newsletter #48: Špicl páně vyšel, na Apple novinky
  se čeká'
summary_points:
- Twitter dostal pokutu 150 milionů dolarů za zneužití telefonních čísel pro reklamu.
- Čínští výzkumníci navrhují zničení satelitní sítě Starlink v případě války.
- Data z aplikací pro sledování periody mohou být zneužita.
- Meta zpřístupňuje jazykový model OPT s detailními informacemi o trénování.
- Čínské automobilky porážejí světové značky v prodeji elektrovozů.
title: Jednohubky
---

**Twitter dostal pokutu 150 milionů** dolarů za to, že nutil lidi, aby mu poskytli telefonní číslo pro 2FA, a pak toto číslo používal k cílení reklamy, aniž by na to upozornil nebo s tím souhlasil. To se táhlo až do roku 2019.

**Čína musí být pro případ války schopná zničit Muskovu satelitní síť Starlink** , píší čínští výzkumníci. O významu Starlinku pro válku jsme si řekli více v minulém díle newsletteru. Detaily v [čínských novinách SCMP](https://www.scmp.com/news/china/science/article/3178939/china-military-needs-defence-against-potential-starlink-threat). Má to problém: Starlink jsou malé satelity, jsou jich tisíce a představují značně decentralizovanou síť, navíc oběžnou dráhu nelze neřádit troskama donekonečna. Takže to bude oříšek... 

Jestli jste v pohodě s používáním aplikací, které jsou zdarma, [dejte si tenhle článek](https://www.tucsonsentinel.com/nationworld/report/051422_period_tracking_data/should-you-worry-data-from-your-period-tracking-app-being-used-against-you/). Je o tom, **jak se využívají data z aplikací, které ženy používají pro sledování své periody**. Když neplatíte vy, zaplatí někdo jiný... 

**Meta zpřístupňuje svůj jazykový umělointeligenční model Open Pretrained Transformer (OPT**) - je to obdoba GPT-3 od OpenAI. [Detaily zde](https://www.technologyreview.com/2022/05/03/1051691/meta-ai-large-language-model-gpt3-ethics-huggingface-transparency/). Publikuje k němu detailní informace a vystavuje ho kritice odborné veřejnosti. Včetně detailního logbooku z trénování modelu, kde je zaznamenáno vše, co se při trénování modelu událo. Tak to je neobvyklá otevřenost u firmy, která dělá uzavřený algoritmus Facebooku. 

**Z jakých minerálů a surovin se dělají baterie pro elektromobily?** [Tohle je spíše pro zajímavost, detailní infografika](https://elements.visualcapitalist.com/the-key-minerals-in-an-ev-battery/?utm_source=rss&utm_medium=rss&utm_campaign=the-key-minerals-in-an-ev-battery)toho, odkud pocházejí jednotlivé suroviny pro moderní elektromobily. A jestli vás elektromobily zajímají, [přečtěte si článek](https://guce.autoblog.com/copyConsent?sessionId=3_cc-session_aeb96d98-c765-425b-9b5e-61acb7a3c5cb&lang=en-GB) o tom, jakému **šoku čelí teď světové automobilky v Číně** , kde je v oboru elektrovozů porážejí na hlavu místní značky. Tesla je jedinou značkou v Top10 v Číně za letošní rok. A s ohledem na velikost trhu to je dost výprask a problém pro budoucnost. 

A to je pro dnešek vše. Líbil se vám dnešní newsletter? Dejte mu lajk!

_Vše nejlepší do začátku června vám přeje_

**Patrick Zandl**

> PS: Email byl rozeslán na 2235 emailových adres. Ano, je zajímavé, že na Substacku ty počty odběratelů rostou rychleji… 

PS: Email byl rozeslán na 2235 emailových adres. Ano, je zajímavé, že na Substacku ty počty odběratelů rostou rychleji…