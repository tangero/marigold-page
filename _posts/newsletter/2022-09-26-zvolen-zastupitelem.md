---
author: Patrick Zandl
categories:
- Patrickův newsletter
- EU
date: '2022-09-26'
layout: post
original_newsletter: 'Patrickův newsletter #55: Zastupitel a Ethereum Merge: jak ušetřit
  spotřebu elektřiny v Česku díky změně ve zdrojovém kódu'
summary_points:
- Piráti obhájili v komunálních volbách dva mandáty a autor získal 666 preferenčních
  hlasů.
- Vládní strany zaznamenaly v komunálních volbách neúspěch, ANO a SPD posilovaly.
- Úspěšní byli kandidáti s regionální známostí a "nezávislé" kandidátky bez politické
  značky.
- Pro úspěch fungovalo strašení voličů a sliby návratu "do starých kolejí".
title: "Zvolen zastupitelem"
---

V letošních komunálních volbách jsem kandidoval na třetím místě Brandýsko-Boleslavské pirátské kandidátky a nakonec jsem byl díky preferenčním hlasům zvolen. Dostali jsme dva mandáty a preferenčních hlasů jsem dostal přesně 666, což mi přijde symbolické. [Kompletní výsledky našeho města jsou zde](https://ct24.ceskatelevize.cz/?kv=kandidati-v-obcich&municipalityId=538094). A děkuji za to, byť je to mírné překvapení. Dovolte mi několik postřehů ke komunálním volbám. Je to pár obecných postřehů z komunálních voleb od člověka, který prožil už asi čtvrtou volební kampaň dosti intenzivně, v plném nasazení. 

🔥 Být vládní stranou v komunální politice = výprask. U nás ODS nedostala, kolik doufala (kde taky jo) a kandidátka STAN se raději přejmenovala na Vy jste město hned po Dozimetru. Jako Piráti jsme horko těžko na původní pozici. Kdybychom se přejmenovali na "BLABOL" (Brandýs nad Labem a Boleslav), máme o mandát více...

⚔️ Ano posilovalo, ještě více posilovalo SPD. 

⭐️🌹 ANO se stává novou ČSSD, SPD novou KSČM se vším, co k tomu patří.

🏃‍♂️ Brutální ústup ČSSD a KSČM kandidáti na stranických kandidátkách. 

🫦 Hlad po nepolitických kandidátech byl velký. 

🔝 Uspěli uprchlíci z ČSSD, KSČM i ANO, kteří si postavili "nezávislé kandidátky" bez politické značky. 

🗺 Nerozhodoval program ani osobnost, rozhodovala osobní známost v regionu, dlouholeté vazby. Činovníci sportovních a zájmových spolků. Škraloupy hrály pramalou roli. 

💶 Dát štědré dotace na spolkový život jsou jistým znovuzvolením. 

🙏🏻 Dobrým programovým tahákem bylo "bude jako dřív", špatným "chytrá řešení na měnící se svět". Lidi chtěli zázraky, ne změnu. 

🙀 Strach fungoval - strašit těmi druhými a mobilizovat k sebevolbě zabíralo. 

🌈 Ve větších obcích budou pestré koalice. Je nutné obrušovat hrany, protože dohodnout se budou muset i hodně protilehlé strany, jinak bude obec stagnovat.

☯️ Dělit politiku na demoblok a temnoblok není cesta k dohodě a dlouhodobě to povede k průseru. 

🌀 V rámci politických a post-politických stran (lepší než demo/temno?) se hlasy přesouvají, mezi nimi zdaleka ne tolik.

👀 Regulérní volbou bylo jít nevolit = jsem ok s tím, jak to bude. 

👿 Nepolitická komunální politika = namáhavější cesta k úspěchu, nesystémové řízení státu, horší kontrola, žádné "lidské" úspory z rozsahu. To už je jen osobní názor založený na zkušenosti s tím, jak fungující strana pomáhá, když může přenášet zkušenosti odjinud. 

PS: Původně jsem měl za piráty kandidovat na senátora. Jsem rád, že jsem po poradě s blízkými a zkušenými lidmi tuhle možnost vzdal. Bylo by to neuvěřitelné práce, která neměla šanci se jakkoliv vyplatit, o čemž výsledky pirátských senátních kandidátů jednoznačně svědčí. Jsem rád, že jsme se mohli soustředit na komunální volby, kde jsme s maximem úsilí obhájili minulý (tehdy hodně dobrý) výsledek. Získali jsme deset procent, což je nad pirátským průměrem a ziskem dvou mandátů jsme obhájili pozici získanou před čtyřmi lety, kdy jsme měli punc novosti. Navíc se změnilo rozložení sil v zastupitelstvu, takže uvidíme, co a jak bude dále. 

* * *