---
author: Patrick Zandl
categories:
- Patrickův newsletter
- Apple
- Google
- AI
- Mobilní technologie
- Internet
- Česko
- EU
- Automotive
date: '2024-06-29'
layout: post
original_newsletter: "#78: Letní dávka AI čili Apple Inteligence \U0001F607"
summary_points:
- Superhuman 2.0 emailová služba pro týmy sdílí konverzace za 30 dolarů měsíčně.
- Abby a Wendy jsou AI nástroje pro terapii a koučink, Abby funguje česky.
- Lede pomáhá psát články s rešeršemi, ale stojí 25 dolarů měsíčně.
- Outfithunter radí s oblečením na základě nahrané fotografie.
title: Zajímavé nové služby stojící za pozornost
---

**[Superhuman 2.0](https://superhuman.com/) je nová emailová služba pro pracovní týmy** \- stojí třicet doláčů za osobu, není to levné (měsíčně, jasně) - takže si ji asi jen tak nekoupíte. Jenže dobře ukazuje, kam týmová komunikace může kráčet. Vše je o sdílení a propojování konverzací, takže když přijdete k emailu, už vidíte souhrn toho, co se na dané téma probralo. Například. Službu [popisují zde](https://blog.superhuman.com/superhuman-2-0/) na blogu.

**Terapie do kapsy?** S [Abby](https://abby.gg/) můžete mluvit o svých problémech a funguje docela dobře a funguje česky. Obor osobního rozvoje, terapií a koučinku pomocí AI se před startem rozehřívá, na iPhone můžete ještě vyzkoušet třeba [Wendy](https://meetwendy.co/). To je AI, které můžete zavolat a popovídat si s ní o svých problémech či se od ní nechat menotorovat. Funguje anglicky a za 15 dolarů měsíčně, kvalitu zatím neposoudím ... 

**[Lede](https://thelede.ai/) vám umožní psát vyzdrojované články **na náročnější témata. Nehodí se na přípravu postů na socky, naopak se hodí na psaní článků o 5G sítích, kde je nutno rešeršovat - nebo cokoliv, kde musíte rešeršovat. Vyhledáte si zdroje, označíte si, které chcete použít a Lede vám pomůže z nich čerpat do článku. Hezké, nicméně 25 doláčů měsíčně už taky není málo. 

**Služba[MyMemo](https://www.mymemo.ai/) má být osobní knowledge-base**. To je moje hobby téma a je to případ služby, kde autor dělá něco, čeho sám není fanda. V podstatě jde o nástěnku, kam nahráváte soubory a chatujete si se službou o nich. Plus vám to udělá nějaké sumáře, což je většinou to, co ty levné knowledge-base dělají (mrkněte třeba i na [Briefy](https://briefy.ai/)). Já bych naopak čekal, že si někam nahraju soubory a ono mi to z nich začne dělat strukturu. Tohle je bohužel velmi obtížná disciplína a protože se AI knowledge managementem pracovně dost zabývám, nebojte, dám vědět, až bude něco za příznivé ceny. MyMemo to spíš není. To už spíš vyzkoušejte [NotebookML](https://notebooklm.google.com/) od Google, je už dostupný i v Česku. 

[Eureka ](https://www.eurekahealth.com/)bude **AI zdravotnictví**. AI vygenerovaná osoba, který si s vámi promluví o vašich zdravotních problémech a najde vám řešení. Zatím jen demo zaměřené na budoucí partnery, ale hezké vidět, kam se pouštějí první vlaštovky. 

Nevíte, co na sebe? Nahrajte fotku [do Outfithunter](https://outfithuntr.com/) a ono vám to zkusí poradit. Zajímavý směr - ale služba není moc hezky udělaná. 

[Lenso.ai](http://lenso.ai/) je **reverzní vyhledávač obrázků na netu**. Nahrajete obrázek a ono to najde podobné obrázky. Není to na to, dohledat, kde se po netu obrázek toulá, ale najít nějaké podobné. Tak tihle jsou podobní mě - tak to díky moc :)

[![](https://substack-post-media.s3.amazonaws.com/public/images/3e24942e-0542-4238-8242-848d9a664200_2976x1344.heic)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F3e24942e-0542-4238-8242-848d9a664200_2976x1344.heic)

![](https://substack-post-media.s3.amazonaws.com/public/images/3e24942e-0542-4238-8242-848d9a664200_2976x1344.heic)

A něco na odlehčení na závěr: [databáze zvuků prdění](https://worldslargestfartcollection.com/) vygenerovaných AI. Kdybyste potřebovali.

Vše nejlepší do letošních prázdnin přeje

Patrick Zandl

 _PS: Newsletter byl rozeslán na 3147 adres odběratelů._