---
author: Patrick Zandl
categories:
- Patrickův newsletter
- Sociální sítě
date: '2022-07-27'
layout: post
original_newsletter: '#51: O sebemotivaci a také o tom, jak Huawei může narušit kritickou
  komunikaci strategického velení USA'
summary_points:
- Facebook zavede novou záložku s chronologickým zobrazením příspěvků přátel.
- Hlavní stránka Facebooku bude nově zobrazovat příspěvky od nesledovaných profilů.
- Algoritmy Facebooku budou vybírat příspěvky, které by uživatele "mohly zajímat".
- Chronologický feed od přátel bude pravděpodobně nepoužitelný kvůli velkému objemu
  dat.
title: "Facebook objevil news feed a zamlžil tím změnu toho skutečného..."
---

Mark Zuckerberg oznámil, že Facebook přidá novou záložku, na které uvidíte... jen příspěvky od svých přátel, a to v chronologickém pořadí. Tedy to, co byl před mnoha lety původní původní newsfeed Facebooku. Lidé se po něm prostě ptali, říká Zuckerberg. Jenže tím nějak zamlžuje jednu věc. Tohle bude speciální záložka. Ta normální hlavní stránka Facebooku vám ovšem do přehledu "vybraných příspěvků" začne doplňovat i příspěvky od lidí či stránek, které vůbec nesledujete, ale "mohly by vás zajímat". Vliv algoritmů znovu roste - doposud se vám do takového výběru nedostávaly příspěvky od nikoho, koho jste nesledovali a vaši přátelé ho nezvýraznili. Nebo to alespoň byla reklama. 

Lidé se na to stále ptají, i když je zřejmé, že nic takového už dávno nebude fungovat. V takovém feedu toho bude tolik, že to bude nepoužitelné. Facebook to pravděpodobně nabízí jako snadný ústupek, který bude mít nulový dopad, protože takový maglajs, jaký obnáší časová osa příspěvků všech dvou tisíc vašich virtuálních přátel, nebude k ničemu. 

* * *