---
author: Patrick Zandl
categories:
- Patrickův newsletter
- AI
- Internet
- Česko
- EU
- Automotive
date: '2022-07-10'
layout: post
original_newsletter: 'Patrickův newsletter #50: Elon Musk stáhl nabídku koupě Twitteru
  i další kalhotky'
title: '... našly se Muskova dvojčata...'
---

Aby těch zpráv s Muskem dnes nebylo málo. Našla se Muskova dvojčata. Nekecám. Web [Insider vyhrabal žádost](https://www.businessinsider.com/elon-musk-shivon-zilis-secret-twins-neuralink-tesla) k soudu z listopadu, v níž Musk a Shivon Zilis žádali o změnu příjmení právě narozených dvojčat tak, aby se jmenovali po obou. Texaský soud žádost letos v květnu schválil. Zajímavé na tom není ani tak to, že Muskovi se právě v tu dobu narodily týden před narozením Muskova druhého syna s Claire Boucherovou. To si bude muset vysvětlit s ní, nám po tom mnoho není. 

Důležitější je, kdo je Shivon Zilis ([viz jejích web](http://www.shivonzilis.com)). Je to šestatřicetiletá šéfka Muskovy společnosti Neuralink, tedy firmy, která se snaží vyvinout rozhraní mezi mozkem a počítačem. S Muskem se poznala při práci v OpenAI, další Muskově firmě věnující se umělé inteligenci. Zilis patří mezi několik málo respektovaných žen v oboru AI, není to žádná nezkušená nanynka, ale opravdu respektovaná odbornice a vědkyně. 

[![](https://bucketeer-e05bbc84-baa3-437e-9518-adb32be77984.s3.amazonaws.com/public/images/78b68fb4-6638-4d31-a5d1-98494cbdb4ce_833x469.jpeg)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F78b68fb4-6638-4d31-a5d1-98494cbdb4ce_833x469.jpeg)Shivon Zilis na fotce vypadá tak uhrančivě, že řadu českých komentátorů na sociálních sítích to “donutilo” k výrokům typu “taky bych si dal říct”. S tím se ovšem z toho harašení nevyhrabeme… 

![](https://bucketeer-e05bbc84-baa3-437e-9518-adb32be77984.s3.amazonaws.com/public/images/78b68fb4-6638-4d31-a5d1-98494cbdb4ce_833x469.jpeg)

Musk věc odbyl tweetem, v němž říká, že dělá to nejlepší, aby pomohl s krizí nedostatku populace. A přidává graf, podle něhož posledních 50 let není v USA porodnost dostatečná na udržení počtu obyvatel. 

Taky je dobrý dodat, že je to spíš tím, že Musk je normální prase. SpaceX zrovna nedávno musela vyklopit 250 000 USD za mimosoudní urovnání s letuškou doprovázející firemní letadlo, které Musk nabízel sex. A pozornost, často nevyžádanou, Musk ženám věnuje rád. Má dojem, že při svém bohatství si to může dovolit a nějaké zákony pro něj neplatí. Jenomže, kdyby ty firmy nevlastnil, už by z nich vyletěl. Například někdejší neohrozitelný šéf McDonalds Steve Easterbrook dostal padáka poté, co se ukázalo, že udržoval sexuální vztyky s podřízenými. A musel se vzdát odměn ve výši 105 milionů dolarů, aby urovnal spor, [referuje Fortune](https://fortune.com/2021/12/16/mcdonalds-ceo-lawsuit-105-million-claw-back-steve-easterbrook/). Nu, to Muskovi nehrozí.