---
author: Patrick Zandl
categories:
- Patrickův newsletter
- Apple
- Google
- AI
- Mobilní technologie
- Internet
- Bezpečnost
- Česko
- EU
- Automotive
date: '2022-09-08'
layout: post
original_newsletter: 'Patrickův newsletter #54: Nové iPhony a Příběhy umělointeligenční
  chudoby'
summary_points:
- iPhone 14 zlepšuje focení a natáčení videa, včetně režimů pro slabé osvětlení.
- iPhone 14 detekuje autonehodu a volá záchrannou službu pomocí akcelerometru.
- Emergency SOS umožňuje posílání zpráv přes satelit v nouzových situacích.
- iPhone 14 Pro má Always-on displej a Dynamický ostrov pro notifikace.
title: "Apple iPhone 14"
---

Co umí právě představená nová verze iPhone?

Tak především se dále **zlepšuje focení a natášení videa**. Photonic Engine pomáhá s focením za slabého osvětlení, zlepšily se i snímače. Akční režim je nový režim videa, který lépe než dříve vyhlazuje roztřesené video. Filmový režim dokáže natáčet video v rozlišení 4K při 30 fps a 4K při 24 fps, zlepšil se výkon fotoaparátu Ultra Wide při slabém osvětlení a blesk True Tone je o 10 % jasnější a má konzistentnější osvětlení.

Druhým tématem je bezpečnost. Pomocí nového akcelerometru spolu se stávajícím barometrem, GPS a mikrofonem iPhonu umožní iPhonu 14 vycítit vážnou autonehodu a zavolat vám záchrannou službu. Je to obdoba nové funkce v Apple Watch, ale hodinky k jejímu fungování nejsou potřeba. 

Druhou bezpečnostní funkcí je posílání zpráv přes satelitní službu. Není to tak jednoduché, jako poslat běžnou textovku: software zabudovaný do iPhonu dává uživatelům pokyny, kam mají iPhone nasměrovat, aby získali nejlepší satelitní signál pro odeslání zprávy. Služba používá řadu otázek a odpovědí s výběrem z několika možností, aby vyhodnotila situaci osoby, a veškeré odeslané texty jsou komprimovány, takže odeslání zprávy trvá kratší dobu. Vyškolení operátoři, kteří přijímají volání o pomoc, pak zprávy předávají prvním záchranářům. Funkce také spolupracuje s funkcí Find My, která umožňuje informovat ostatní o vaší poloze, když se nacházíte mimo dosah mobilního signálu nebo signálu WiFi. Služba Emergency SOS začíná v USA a Kanadě a bude po dobu dvou let zdarma. Rozhodně nepočítejte s tím, že až vyjedete v Česku na hory, že si přes ni zasurfujete na internetu, když nebudete mít signál mobilního operátora - jde vyloženě o funkci záchrany v nebezpečí. 

[![](https://bucketeer-e05bbc84-baa3-437e-9518-adb32be77984.s3.amazonaws.com/public/images/cb3e523f-bd61-4e2c-bc18-5fb9acfbb79e_882x988.png)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fcb3e523f-bd61-4e2c-bc18-5fb9acfbb79e_882x988.png)

![](https://bucketeer-e05bbc84-baa3-437e-9518-adb32be77984.s3.amazonaws.com/public/images/cb3e523f-bd61-4e2c-bc18-5fb9acfbb79e_882x988.png)

U modelů iPhone 14 Pro a iPhone 14 Pro Max se můžeme těšit na **Always-on disple** j, který začal být populární u hi-end telefonů s Androidem. Zatímco funkce trvale zobrazených informací na displeji se čekala, funkce Dynamický ostrov (**Dynamic Island** \- méně blbý překlad mě nenapadl, spíše bych to nazval Dynamická Oblast) je netušenou novinkou. Vypadá nějak takhle: 

[![](https://bucketeer-e05bbc84-baa3-437e-9518-adb32be77984.s3.amazonaws.com/public/images/c0d1513e-98b8-4dcc-9c23-9f9d0a6952b0_986x918.png)](https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fc0d1513e-98b8-4dcc-9c23-9f9d0a6952b0_986x918.png)

![](https://bucketeer-e05bbc84-baa3-437e-9518-adb32be77984.s3.amazonaws.com/public/images/c0d1513e-98b8-4dcc-9c23-9f9d0a6952b0_986x918.png)

Funkce je umožněna novým umístěním předního fotoaparátu a senzorů Face ID. Ty jsou nyní integrovány do displeje, a nikoli jako kus vyříznutý z horní části telefonu. Dynamický ostrůvek je tedy oblast v horní části displeje iPhonu a přináší upozornění, oznámení nebo aktivity.

Pro iPhone 14 Pro a iPhone 14 Pro Max je k dispozici také nový čip SoC. Apple uvádí, že šestijádrovým A16 Bionic je o 40 % rychlejší, ale neuvedl, jak je na tom ve srovnání s A15.

**A focení na řadě Pro** : Oba iPhony Pro jsou vybaveny 48MP čtyřpixelovým hlavním fotoaparátem, což je fotoaparát, který Apple dříve nazýval Wide. Každé čtyři pixely jsou spojeny do jednoho většího pixelu, aby se velikost snímků udržela na 12 Mpx pro většinu režimů fotografování, ale pixely navíc umožňují lepší výkon při slabém osvětlení a novou možnost 2x teleobjektivu. Modely Pro mohou pořizovat snímky s rozlišením plných 48 Mpx ve formátu ProRAW společnosti Apple.

**Co si o tom myslet?** Řada 14 jde hlavně po zlepšování focení a bezpečnostních funkcích. Po obojím je poptávka a zejména pro lidi, co chtějí focení a video v maximální mobilní kvalitě, je to dobrý upgrade. Zejména Pro modely mají vylepšený čip, takže i když řadu foto funkcí obstarává vylepšený software, jenž je součástí iOS 16, zejména ve špatném osvětlení se nový čip pozná.