---
ID: 1175
title: 'Server MsMobiles.com je pěkně vysazený na Nokiu a&nbsp;padají ostrá slova'
author: Patrick Zandl
post_excerpt: ""
layout: post
oldlink: >
  https://www.marigold.cz/item/server-msmobiles-com-je-pekne-vysazeny-na-nokiu-a-padaji-ostra-slova
published: true
post_date: 2004-06-29 08:34:00
---
	<p>
Někdy je to docela vtipné, sledovat zahraniční servery. <a href="http://www.msmobiles.com/">MsMobiles.com</a> je jeden z takových průbojnějších serverů, kde se ledaskdy vyskytne zajímavá novinka, ale na názory zdejších autorů si člověk musí dát trochu pozor a důkladně je sítem probrat. Server je zaměřený na PocketPC a obecně smártfouny vybavené Microsoftím řešením a Nokia jim tam leží vydatně v žaludku. V poslední době do toho ostře šlápli bez ohledu na slovník a já nestíhám žasnout. </p>
<p>
Ponejprv jsem si všiml článku <a href="http://msmobiles.com/news.php/2717.html">Andrew Orlowski - the incompetent liar</a>. Ten se věnuje redaktorovi konkurenčního periodika <a href="http://www.theregister.co.uk/">The Register</a> (o něco známějšího) - Orlowski se odvážil v nějakém článku poznamenat, Symbian je konkurenceschopná alternativa k MS produktům v mobilech a že MS chytrý systém nemá u velkých výrobců příliš podpory. Nekompetentním lhářem je proto, že MsMobiles si myslí, že to naprosto není pravda, že Symbian je monopolistická sra..ka a připomíná, že Motorola a Samsung, dva další největší výrobci, podepsali kontrakty s Microsoftem. To je pravda. Stejně tak podepsali se Symbianem. </p>
<p>
Poté, co nakládačku dostal Orlowki, pustili se na MsMobiles přímo do firmy Nokia. Našli text věnovaný &quot;Hodnotám firmy Nokia&quot; a přeložili jej z &quot;nokiácké finštiny&quot; do &quot;čisté angličtiny&quot;. Výsledek <a href="http://www.msmobiles.com/catalog/i.php/524.html">stojí za přečtení</a>. Ne že bych s některými výhradami nemohl souhlasit, záleží ale na tom, jakému stupni paranoi dáváte přenost. Abych citoval:</p>

<blockquote dir="ltr" style="MARGIN-RIGHT: 0px"><p>
<em>Nokia is NOT what it seems to be - a multicultural corporation that is friendly to employees and business partners, but it is a brutal Finnish clique directed at destruction of everybody in cell phone industry. The latest decision of Nokia to overtake majority in Symbian is just the tip of the ice berg, ice berg that we hereby revealed to you.</em> </p>
</blockquote>
<p>
Jenže my v Čechách máme naštěstí dávno jasno. Ještě horší zlo, než Nokia a Microsoft, jsou ještírci...</p>
<p>
Aby to bylo ještě peprnější, MsMobiles se po grafické stránce serverem The Register dosti inspiroval, až bych se nebál říci, že logo obšlehli úplně, dlouho jsem si dokonce myslel, že jsou propojeni... tak asi nejsou :))</p>
