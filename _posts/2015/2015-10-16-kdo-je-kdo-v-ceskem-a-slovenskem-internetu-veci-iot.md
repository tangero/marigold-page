---
ID: 3018
author: Patrick Zandl
layout: post
oldlink: 'https://www.marigold.cz/item/kdo-je-kdo-v-ceskem-a-slovenskem-internetu-veci-iot

  '
post_date: 2015-10-16 14:30:45
post_excerpt: ''
published: true
summary_points:
- Internet věcí vyžaduje propojení a inteligenci, ne jen připojení zařízení.
- Firmy v IoT musí zpracovávat data, ne jen je zobrazovat nebo přenášet.
- Kvantifikace významu firem v IoT je obtížná kvůli specializacím a nedostatku dat.
- Seznam českých a slovenských IoT firem zahrnuje různé oblasti od monitoringu po
  domácí automatizaci.
title: Kdo je kdo v českém (a slovenském) Internetu věcí – IoT
---

<p>Kdo je kdo v českém (a slovenském) Internetu věcí? To je dobrá otázka, na kterou se pokusím záhy odpovědět. Nejdříve malé vymezení. Internet věcí může obnášet celou plejádu firem, počínaje těmi, které lisují plasty pro krabičky, přes tiskaře manuálů až po dodavatele kompletních řešení. Já za firmu pro tento seznam beru takovou, která vytváří propojení mezi “věcmi”. Tiskaře nebo výrobce plastů za firmu v IoT činnou nepovažuji, byť chápu, že něco dodávají. Z toho důvodu mírně bokem dávám firmy poskytující infrastrukturu, protože ti nevytvářejí chytrost samu. </p>


<!--more-->

<p>IoT pro mne také není to, že nějaká věc je připojená do internetu a odesílá tam data, která se jen mechanicky někde zobrazují. Musí nad tím být nějaká inteligence, která ta data zpracovává a vyhodnocuje je, nějak podle nich reaguje. Pokud je automobil připojený do internetu a nabízí stahování hudby přes Spotify nebo zasílání servisních dat do centrály, to není IoT. Pokud tato data jsou dále vyhodnocována a používána k navigaci, optimalizaci chodu motoru či vám jen radí, jak jezdit úsporněji, to už IoT je. Snad je to srozumitelné. V případě potřeby a schopností budu definici dále precizovat, teď ji nadhazuji jen proto, abych vysvětlil, proč mezi IoT firmy neřadím řadu dodavatelů termostatů či kotlů ovládatelných přes internet nebo každého, kdo si na Arduinu postavil monitoring vody ve studni. </p>

<p>Jakkoliv kvantifikovat význam firmy v oboru je zatím dosti těžké. Jednak chybí data a za druhé je obtížná jejich interpretace. Posloužit mohu vlastním příkladem. Troufl bych si tvrdit, že ze seznamu jsme v Energomonitoru (kromě opů) prodali nejvíce zařízení připojených do sítě. Jenže některé jen jako hardware a nejsou připojené do našeho cloudu, do jiných jsme k hardware prodali jen náš provisioning, tedy službu vzdálené konfigurace a jen něco jsme prodali včetně našeho analytického software. Spočítat z toho nějaký CDE, tedy connected devices equivalent je dost těžké. I v IoT se začínají vyskytovat těžké specializace, jsou už firmy, které nabízejí věci, které my jsme si museli programovat sami - například Amazon minulý týden představil podporu pro MQTT IoT, jsou firmy, které se specializují na provisioning nebo na vrstvu ochrany. I takové dodavatele subčástí ekosystému IoT bych mezi firmy činné v IoT samozřejmě počítal. </p>

<p>Pokud se vám zdá, že něco chybí, je jednoduché řešení, napište to do komentářů nebo mě na <em>zandl zavináč energomonitor.com</em> a já to do seznamu doplním. Seznam je řazený abecedně. </p>

<h2>České a Slovenské firmy v Internet of Things (IoT)</h2>
<p><a href="http://www.airsenso.com">Airsenso</a> - monitoring kvality vzduchu v domě<br /><a href="http://meetangee.com">Angee</a> - domácí zabezpečovací systém<br /><a href="http://bill-air.com">BillAir</a> - zchytření klimatizací a tepelných čerpadel<br /><a href="https://www.dataddo.com">Dataddo</a> - datová analytika nad daty (nejenom) ze senzorů<br /><a href="http://domoticz.com">Domoticz</a>  - není vysloveně firma a IoT, ale fajn otevřený senzorový svět domácí automatizace<br /><a href="http://www.energomonitor.cz">Energomonitor</a> - měření spotřeby energií (jo, to jsem já plus asi třicet lidí …)<br /><a href="http://flydeo.com">Flydeo</a> - drony (zatím bez API, už spíš za pomezí IoT, ale mě se to líbí)<br /><a href="http://www.haidy.cz">Haidy</a>  - domácí automatizace<br /><a href="http://www.hw-group.com">HW Group</a> - dělají senzory s IP rozhraním, vysloveně IoT to není, ale Fredymu se nedá upřít, že jede!<br /><a href="http://www.inmedity.com">InMedity</a> - propojování NFC tagů, taky trochu bokem k IoT, je to dost pasivní<br /><a href="http://www.insighthome.eu">Insight Home</a> - chytré domy, kombinují vlastní sw a cizí řešení <br /><a href="http://itermostat.sk">iTermostat</a> - Base - ovládání topení po internetu, zatím to není moc IoT, ale snad bude.  Slovenský projekt<br /><a href="http://www.jablotron.cz">Jablotron</a> - zabezpečovací a regulační systémy na pomezí IoT a ranného internetu<br /><a href="http://www.robodrone.com">Robodrone</a> - řiditelné drony (je to spíš mimo IoT, ale mě se to líbí)<br /> RobotPlace - služby v oblasti elektroniky pro návrháře robotů a elektronických zařízení<br /><a href="https://synergykit.com">SynergyKit</a> - nástroj pro vývoj realtime API<br /><a href="https://taphome.com">TapHome</a> - Asi jediní Slováci na seznamu, dělají domácí automatizaci ze svého a cizího HW a moc hezky<br /><a href="http://www.teskalabs.com">Teska Labs</a> - bezpečností framework pro IoT</p>

<p><br />Blue Cell Networks (a <a href="http://aviary.cz">Aviary</a>) - fakticky staví síť, co ji ohlásil T-Mobile, ale nejsou v tom na první pohled vidět. <br /><a href="http://www.embt.cz/cs/">Embt.biz</a> - distribuce nástroje Embarcadero umožňujícího programování velké řady zařízení typu IoT.</p>

<p>V Česku je pak vývojová část Honeywell, Siemens, jsou tu lidi od Cisco, IBM a Microsoft IoT, ZPA dělá smart metering a pár antivirařů tu má své IoT aktivity.</p>

<p>České Radiokomunikace, O2, T-Mobile a Vodafone - oba čtyři jako provideři přenosové vrstvy v sítích typu long-range.</p>

<p>Tak, to je zatím vše… </p>

<p> </p>