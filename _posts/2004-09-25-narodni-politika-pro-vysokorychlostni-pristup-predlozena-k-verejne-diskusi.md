---
ID: 1334
title: 'Národní politika pro vysokorychlostní přístup předložena k&nbsp;veřejné diskusi'
author: Patrick Zandl
post_excerpt: ""
layout: post
oldlink: >
  https://www.marigold.cz/item/narodni-politika-pro-vysokorychlostni-pristup-predlozena-k-verejne-diskusi
published: true
post_date: 2004-09-25 14:12:13
---
<p>
Ministerstvo informatiky předložilo k veřejné diskusi svůj návrh  Národní politiky pro vysokorychlostní přístup (broadband strategie - NBS). Je to 12 stran textu, z nichž dvě třetiny zabírá rekapitulace stávajícího stavu. Ministerstvo si vytklo za cíl, abychom v roce 2010 dohonili vyspělé státy Evropy. Zde je <a href="http://www.micr.cz/images/dokumenty/NBBS.pdf">ku stažení PDF verze</a>.</p>

<p>
Četl jsem to, studoval jsem to. Místy je to příliš obecné, přijde mi, že stát může státní orgány a samosprávu více tlačit ke konkrétní podpoře, jsou zde ale také velmi konkrétní věci týkající se státní podpory místních sítí a podpory ze strany EU a to prostřednictvím strukturálních fondů EU (což se týká zejména obcí) a také prostřednictvím Fondu pro rozvoj vysokorychlostního internetu. </p>

<p>
Z prostředků Fondu budou spolufinancovány infrastrukturní projekty z oblasti metropolitních a místních sítí, přičemž podmínkou bude finanční spoluúčast regionu (kraje) a realizátora projektu a otevřený přístup operátorů k infrastruktuře. Fond bude moci přispívat jednorázově maximálně do výše 50 % investičních nákladů.</p>

<p>
Fond bude dále spolufinancovat projekty z oblasti obsahu a služeb pro vysokorychlostní přístup. Příspěvek bude moci být čerpán jak na zřízení, tak i na první rok provozu, a to opět do maximální výše 50 %. Prioritně budou podporovány projekty, které budou agregovat požadavky na vysokorychlostní přístup rozdílných uživatelů (např. zdravotnictví, školství, samosprávné orgány, komerční subjekty apod.) v konkrétních územích a které budou zajišťovat vyšší ekonomický efekt investic.</p>

<p>
Pro konkrétní opatření na podporu rozvoje vysokorychlostního přístupu předpokládá Strategie následující časový harmonogram:</p>

	<ul>
	<li>zřízení „Národního fondu pro rozvoj vysokorychlostního přístupu“ – během roku 2005</li>
	<li>ustavení „Fóra pro rozvoj vysokorychlostního přístupu“ – do března 2005</li>
	<li>zřízení „Národního vysokorychlostního serveru“ – do března 2005</li>
	<li>zřízení „Národní vysokorychlostní laboratoře“ – do konce roku 2005</li>
	</ul>
<p>
Na papíře do vypadá docela slibně, záleží ovšem na tom, jak se všechno podaří uvést do praxe. Snadno se vytvoří Fórum pro rozvoj vysokorychlostního internetu, horší to bude s generováním výsledků prostřednictvím něj. Fond se také vytvoří relativně snadno (když to vláda schválí), ale problémem bude zajistit, aby se k prostředkům snadno dostaly i menší a začínající firmy, které nemohou zvládat obrovskou agendu a hromady dotazníků. Národní vysokorychlostní server a laboratoř - to už vyloženě záleží na tom, jaké lidi se pro takové úkoly podaří získat&#8230;</p>

<p>
PS: Moji &#8220;verzi&#8221; Národní broadband strategie <a href="http://www.lupa.cz/clanek.php3?show=3570">najdete zde</a>.
</p>

<p>
Připomínky k vládní verzi <a href="http://www.micr.cz/scripts/modules/disc/messages.php?did=20">můžete psát zde na stránkách ministerstva</a>.
</p>
