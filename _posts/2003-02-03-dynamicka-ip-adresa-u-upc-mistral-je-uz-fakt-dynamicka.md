---
ID: 70
title: 'Dynamická IP adresa u&nbsp;UPC Mistrál je už fakt dynamická'
author: Patrick Zandl
post_excerpt: ""
layout: post
oldlink: >
  https://www.marigold.cz/item/dynamicka-ip-adresa-u-upc-mistral-je-uz-fakt-dynamicka
published: true
post_date: 2003-02-03 09:15:00
---
<p>
Poměrně dlouho měl DHCP server kabelového internetu UPC Mistral benevolentní vztah k přidělování dynamicky generovaných IP adres. Většinou adresu přidělil a nechal vám ji do skonání světa nebo síťové karty. V podstatě se dalo říct, že jde o adresu statickou a hodně lidí se k ní tak chovalo - natvrdo ji zadávali do hardwarových routerů, kteří si jinak s dynamickou adresou těžko uměly poradit a nenačítali ji (proč to na Mistralu nešlo, o tom se vedou velké spekulace).</p>

<p>
Jenže právě pro větší množství konflitků, kdy někdo si takto přivlastnil IP adresu a DHCP server ji chtěl přiřadit někomu jinému, UPC přistoupilo ke změnám a IP adresy se v jednotlivých segmentech Mistralu začínají přiřazovat opravdu dynamicky. DHCP server jednu IP adresu přiřadí na několik dní a potom přiřadí jinou. </p>

<p>
Co s tím? Nu, zaplatit 200 Kč měsíčně za statickou IP adresu a přemýšlet nad tím, proč se jinde za statické IP adresy neplatí a dostáváte je v ceně... Holt se nějak vydělat musí...</p>
