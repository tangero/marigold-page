---
ID: 1125
title: 'Kandidátem na mobil s&nbsp;WiFi je také NEC N900iL'
author: Patrick Zandl
post_excerpt: ""
layout: post
oldlink: >
  https://www.marigold.cz/item/kandidatem-na-mobil-s-wifi-je-take-nec-n900il
published: true
post_date: 2004-06-04 08:46:00
---
<p>
Včera jsem psal o tom, jak Motorola horečně spolu s partnery vyvíjí mobilní telefon vybavený WiFi, přičemž slovem vybavený se nemyslí jen fakt, že jím může přistupovat na internet (jako Nokia 9500), ale také že jím lze telefonovat. </p>

<div class="leftbox"><img src="/wp-content/uploads/20040604-nec-wifi.jpg" alt="NEC N900iL - mobil s integrovaným WiFi" width="85" height="250" /></div>
<p>
S podobným konceptem přišel na přelomu NEC, který vyvíjí telefon vybavený WiFi pro síť FOMA (NTT DoCoMo). A "zcela náhodou" včera do japonských novin unikly další podrobnosti a vypadá to, že tento telefon se dostane na japonský trh na přelomu července a srpna. </p>

<p>
NEC N900iL (na obrázku je vzhled presentovaný v prosinci) by měl podporovat 802.11b a podle japonského serveru IT Mobile bude při váze 123 gramů nabízet WiFi i pro telefonování via VoIP, takže mobilní telefon bude mít dvě mobilní čísla a pokud bude v dosahu WiFi sítě, bude možno telefonovat za tarif vašeho VoIP poskytovatele (v tomto případě asi natvrdo NTT DoCoMo vybraná služba). Toliko jsem pochopil z <a href="http://babelfish.altavista.com/babelfish/trurl_pagecontent?lp=ja_en&#038;url=http://www.itmedia.co.jp/mobile/0312/02/n_dual.html">babefishího překladu japonštiny</a>, správnost výkladu potvrdil nakonec i kamarád zvládající japonštinu lépe.
</p>
