---
ID: 1249
title: Chci bezdrátovou síť! (5.1)
author: Noname
post_excerpt: ""
layout: post
oldlink: >
  https://www.marigold.cz/item/chci-bezdratovou-sit-5-1
published: true
post_date: 2004-08-13 23:57:45
---
	<div class="rightbox"><img src="/wp-content/uploads/cache/20040814-mobileuser.gif" alt="Mobilní uživatel" width="148" height="274" /></div><p>
Závěrečný díl seriálu se snaží odpovědět těm, kteří &#8220;chtějí bezdrátový internet&#8221;. Opět zde bude trocha teorie, věnovat se budeme anténám a příslušenství a samozřejmě probereme &#8220;nákupní košík&#8221;.</p>

<h3>Chci bezdrátový internet</h3>
<p>
Opět velmi obecný požadavek a rozdělíme si jej do několika separátních kategorií:</p>

<ul>
<li>Chci se připojit k bezdrátové síti, freenetu, hotspotu &#8230;</li>
	<li>Chci založit venkovní bezdrátovou síť (výdělek, snížení nákladů na internet &#8230;)</li>
</ul>
	<h4>Chci se připojit k bezdrátové síti - internetu</h4>
<p>
Jsou dva hlavní důvody, proč lidé chtějí internet přes bezdrát.</p>

<ul>
<li><strong><u>cena:</u></strong> jeden z hlavních důvodů - připojení k místnímu poskytovateli začíná na cca. 300 Kč, nejběžnější hodnota za rozumné připojení je okolo pěti stovek (někde je možné i omezené připojení zdarma)</li>
	<li><strong><u>dostupnost:</u></strong> souvisí s cenou, on internet je v podstatě dostupný (fyzicky možno) kdekoliv, ovšem mnohde jen za nehorázné podmínky (nákladově nemožno). Donedávna nejlevnější časově nezpoplatňované připojení vyjma bezdrátu začínalo na 6 tisících za 64 kbit linku (pevná linka), poté se alespoň pro desetinu domácností v ČR objevila možnost internetu za cca. 1200 Kč (kabelový internet), přišlo GPRS za tisícovku, které sice pokrývá 99% plochy, ale pro použití ve firmách i domácnostech je naprosto nevhodné. Před rokem se objevilo ADSL, které konečně přineslo levnější internet i do firem a nyní ve většině měst je možnost jej využít, cena od 650 Kč výše (bohužel nelimitované od 1300 Kč výše). A pro některé mimoměstské aglomerace před dvěma týdny přišlo CDMA za 1100. Stále ale tak 40% území ČR není pokryto neomezeným internetem! A zde je volné pole pro bezdrátovou síť.</li>
</ul>
<!--more--><p>
<strong><u>Jak tedy postupovat, chcete-li se připojit k internetu:</u></strong></p>
<p>
Zjistěte si, jaké jsou ve vašem okolí nabídky:</p>

<ul>
<li><strong>Dostupnost ADSL </strong>zjistíte pomocí ověřovacího formuláře třeba u <a href="http://www.contactel.cz/script/2_servplus.asp?rid=191&amp;hid=253">Contactelu</a> nebo u <a href="http://www.col.cz/products/internet/adsl/check_dslam.php">COL</a> (odkaz na inkumbenta nedávám záměrně), v případě, že se dostupnost ve vaší lokalitě chystá, budete na těchto formulářích informování také.</li>
	<li><strong>Dostupnost CDMA</strong> zjistíte částečně podle mapy <a href="http://www.cdma.cz/pokryti.php">http://www.cdma.cz/pokryti.php</a>, někde ale kde je dostupnost zobrazena to dostupné není, naopak někdy chytnete signál i dva kilometry od zeleného pole. Pozor zejména na to, že CDMA se špatně chytá uvnitř budov a čím lepší signál, tím větší rychlost. Doporučoval bych tedy spíše si na jeden den půjčit modem a vyzkoušet jej tam, kde jej opravdu budete potřebovat.</li>
	<li><strong>S dostupností bezdrátového internetu</strong> je to horší, věnuji mu samostatnou kapitolu.</li>
</ul>
	<h4>Jak zjistit dostupnost bezdrátové sítě?!</h4>
<p>
Můžete se ji pokusit zjistit v <a href="http://www.internetprovsechny.cz/wifi.php">Přehledu Wi-Fi sítí na InternetProVsechny</a> (106 sítí),  na seznamu na <a href="http://wifi.lupa.cz/">Lupě</a> (opravdu venkovních sítí a ne hot-spotů je tam asi 90), případně zde na <a href="http://beta.marigold.cz/hotspoty">Marigoldu</a> (spíše hot-spoty).</p>
<p>
Problém všech těchto databází je, že když se tam poskytovatel nepřidá, tak tam není, stejně tak je to s aktualizací. Optimální by IMHO bylo, kdyby se Marigold a IPV dohodli na společné databázi, kombinace webu pro Wi-Fi fandy (Marigold) a uživatele (InternetProVsechny) vypadá jako opravdová synergie a není za tím reklama jako na Lupě. Chtělo by to ale vyladit systém, aby se dalo hledat podle místa na mapě, aby byly přehledně dostupné všechny informace apod. (ale to je na nich).</p>
<p>
Když tedy nenajdete nikoho ve svém městě, můžete se pokusit hledat někoho i z vedlejšího města, kam byste mohli vidět, nebo odkud by vám třeba signál mohli přivést. A když ani to, tak můžete zkusit přítele <a href="http://www.google.com/">Googla</a> či <a href="http://www.jyxo.com/">Jyxa</a> (klíčová slova &#8220;místo&#8221;, &#8220;<strong>Wi-Fi</strong>&#8221;, &#8220;<strong>bezdrát</strong>&#8221; &#8230;).</p>
<div class="rightbox"><img src="/wp-content/uploads/cache/20040814-roztoky.jpg" alt="Roztoky u Prahy" width="250" height="175" /></div><p>
<em>Příklad: před pár minutami mi přišel dotaz, zda-li nevím o nějakém připojení v Roztokách u Prahy (prosím neposílejte mi takové dotazy, řiďte se tímto návodem), využiji jej tedy:</em></p>
<p>
Hledáme <strong>Roztoky u Prahy a okolí</strong> (plus mínus 5 km), a to optimálně podle znalosti okolí (které já nemám), protože je hezké, že je něco ve vedlejší vesnici, ale když je mezi nimi Sněžka, tak to půjde horko těžko. Takže bez znalosti okolí tipuji podle mapy, že AP by muselo být přímo v <strong>Roztokách</strong>, nebo <strong>P-6 Suchdole</strong>, <strong>P-8 Bohnicích</strong>, <strong>Klecanech</strong>, <strong>Velkých Přílepech</strong>, <strong>Horoměřicích</strong>, <strong>P-8 Čimicích</strong>, <strong>Libčici</strong> a nebo v těch menších vesnicích mezi tím.</p>

<ul>
<li>Koukneme se do databáze na Internet Pro Všechny, a buď podle mapy, nebo nalistujeme Středočeský kraj a Prahu a hledáme uvedené místa. Nalezneme síť ve <a href="http://www.internetprovsechny.cz/wifi.php?show=true&amp;place=otvovice#otvovice">Velkých Přílepech</a>, v Praze 6 a 8 je sítí několik (<a href="http://www.internetprovsechny.cz/wifi.php?show=true&amp;region=praha&amp;view=map&amp;place=vasesitp7#vasesitp7">1</a>, <a href="http://www.internetprovsechny.cz/wifi.php?show=true&amp;region=praha&amp;view=foto&amp;place=praha_09#praha_09">2</a>, <a href="http://www.internetprovsechny.cz/wifi.php?show=true&amp;region=praha&amp;view=map&amp;place=praha_08#praha_08">3</a>), je tam i několik hot-spotů tamo zmíněného <a href="http://www.widenet.cz/index.php?look=T_hotspot.php">Widenetu</a>.</li>
	<li>Koukneme se na databázi na Lupě, zde je také několik možností, po rozkliknutí všechny obce, naleznete jeden Eurotelí bod v Roztokách (drahé jako prase),  jinak je tam něco na <a href="http://wifi.lupa.cz/katalog/obce/praha/praha-8/">Praze 8</a> i na <a href="http://wifi.lupa.cz/katalog/obce/praha/praha-6/">Praze 6</a> (místní se tam asi vyznají líp, takže si vyberou sami)</li>
	<li>V hot-spot sekci na Marigoldu se hledá velmi blbě (sorry), smysluplné lokality se možná dají najít na <a href="http://beta.marigold.cz/hotspoty2.html?mesto=Praha%206">Praze 6</a> a na <a href="http://beta.marigold.cz/hotspoty2.html?mesto=Praha%208">Praze 8</a>.</li>
	<li>Přítel <a href="http://www.google.com/search?q=wi-fi+roztoky+-eurotel">Google poradí</a> také pár sítí v Roztokách a okolí.</li>
	<li>Přítel <a href="http://jyxo.cz/s?s=roztoky+Wi-fi+-eurotel">Jyxo je na tom hůře</a> (ale někdy se hodí, díky jeho schopnosti ohýbat slova, tady nám ovšem vyhledávání slova &#8220;roztok&#8221; nepomůže)</li>
	<li>Podle mapy <a href="http://www.cdma.cz/pokryti.php">CDMA</a> by v Roztokách a okolí neměl být problém s chytáním signálu.</li>
	<li>Podle mapy <a href="http://www.internetprovsechny.cz/mapadsl.php">ADSL pokrytí</a> by zde neměl být problém ani s ADSL.</li>
</ul>
<p>
Nyní samozřejmě musíte srovnat všechny nabídky a vybrat si, co vám vyhovuje. Když byste nikoho nenašli, potom máte na výběr</p>

<ul>
<li>můžete požádat někoho schopnějšího hledání ;-),</li>
	<li>zeptáte se zkušených místních internautů, jestli o něčem nevědí,</li>
	<li>vypůjčíte si někde bezdrátovou kartu, notebook a směrovou anténu, vylezete na střechu a budete pátrat,</li>
	<li>smíříte se s touto skutečností a nebudete mít nic,</li>
	<li>pořídíte si pevnou linku,</li>
	<li>pořídíte si pevnou linku a začnete to v dané oblasti poskytovat sami (viz dále).</li>
</ul>
<p>
Ještě k tomu výběru - vybírat byste měli podle toho, co je výhodné pro vás, nikoliv pro poskytovatele nebo pro novináře, který o té či oné technologii píše. Zamyslete se nad tím</p>

<ul>
<li>potřebujete opravdu trvalé připojení, nechcete to mít jen kvůli tomu, abyste každý víkend stáhli e-mail? Pak by totiž mohl být nejvýhodnější pouhý dial-up</li>
	<li>zkuste zapřemýšlet, kolik dat přenášíte, jak to budete využívat. 90% uživatelů si totiž vystačí s gigem až dvěma, přesto tu všichni nadávají na třígigový limit u DSL</li>
	<li>potřebujete být mobilní - máte notebook a cestujete po zemi, nebo třeba jen máte počítač na chatě i doma a možnost přenosného broadbandu by se vám hodila - řešením je CDMA</li>
	<li>potřebujete být &#8220;ultramobilní&#8221;, nechce se vám tahat ani CDMA modem, chcete větší pokrytí, ale stačí vám menší rychlosti? Potom je favorit GPRS</li>
	<li>chcete pevné neomezené připojení z domova, máte to jen na hraní, na kvalitě vám příliš nezáleží, když to nejede, tak holt počkáte do druhého dne? Potom si vyberte nějaké levné Wi-Fi</li>
	<li>chcete pevné neomezené připojení z domova, ale chcete nějaké záruky, garance dostupnosti, vyhrazené pásmo? Potom si kupte nějaké kvalitní bezdrátové připojení od velkého operátora či od nějakého renomovaného místního, hlavně pečlivě pročítejte smlouvy</li>
	<li>potřebujete řešení, které má garantovanou kvalitu služby, chcete propojit své pobočky, máte nějaký vnitropodnikový firemní systém náchylný na zpoždění, potřebujete propojit i ústředny? Potom sáhněte po profi řešení ať už přes pevnou linku či přes kvalitní bezdrát v licencovaném pásmu (26 GHz), dbejte na garance ve smlouvách</li>
</ul>
<p>
Vrátím se ale teď o kapitolu zpět a budu pokračovat v návodu &#8220;<strong><u>Jak tedy postupovat, chcete-li se připojit k internetu</u></strong>&#8221;.</p>

<ul>
<li>jestli jste dospěli ke zjištění, že nejvýhodnější je zřejmě připojení k místnímu poskytovateli bezdrátové sítě, obraťte se na něj a zjistěte jak se k němu můžete připojit, jestli vám danou techniku pronajme či prodá sám (nemusí to být totiž nutně wi-fi) - typicky větší operátoři, či jestli si máte něco pořídit sami a on vám jen umožní přístup (vesměs &#8220;freenety&#8221;). Samozřejmě jestli jsou zde nějaké instalační náklady či úpisy na nějakou dobu, znovu si rozmyslete jestli se vám to vyplatí, chtějte nějaké záruky spolehlivosti, možnost vyzkoušení atd.</li>
	<li>jestliže máte ve svém okolí hodně známých, kteří by také chtěli internet a máte dost času, zkušeností, odvahy a trochu peněz do začátku, můžete zkusit spočítat, zda-li se vám přesto nevyplatí do toho jít sami (viz dále)</li>
</ul>
<p>
Jestliže vám tedy poskytovatel řekl, že si máte koupit bezdrát, sami si to nainstalovat a připojit se k jeho bodu, tak zřejmě bude mít 802.11b přístupový bod, vy si budete muset koupit nějakého 802.11b klienta (+ anténu a příslušenství), nainstalovat, nastavit podle jeho instrukcí jméno sítě, šifrovací klíč či co vám řekne a toť vše, jestli jste neudělali chybu, tak to funguje.</p>
<p>
A jakého tedy 802.11b klienta budete potřebovat - ti co četli předchozí díly seriálu už asi správně tuší, že toto řešení bude v podstatě úplně shodné s tím co si ve <a href="/item/chci-bezdratovou-sit-4">včerejším dílu</a> musel pořídit &#8220;Honza&#8221; a &#8220;Pavel&#8221; (to to na sebe hezky navazuje, co?). Tedy libovolného klienta PCI, USB či Ethernet, který má výstup na venkovní anténu a k tomu příslušenství. Zopakuji jen doporučované typy:</p>
<p>
PCI - <a href="http://www.wifishop.cz/inshop/shop.asp?ItemID=21140">Zyxel ZyAIR B-320</a> nebo využít nabídky <a href="http://www.wifishop.cz/inshop/shop.asp?ItemID=21055">kitu D-Link DWL 510 včetně antény</a></p>
<p>
Ethernet: <a href="http://www.wifishop.cz/inshop/shop.asp?ItemID=21091">OvisLink WL-1120</a></p>
<p>
Příslušenství a antény proberu za chvíli v kapitole pro poskytovatele, protože je společné.</p>
