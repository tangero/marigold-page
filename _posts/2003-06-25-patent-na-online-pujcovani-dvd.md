---
ID: 387
title: 'Patent na online půjčování DVD&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/patent-na-online-pujcovani-dvd
published: true
post_date: 2003-06-25 07:23:00
---
<p>
Americká online půjčovna <STRONG>Netflix dostala včera patent na online půjčování DVD,</STRONG> tedy na systém, kdy zákazník přijde na web (či jinou službu), vybere si DVD a půjčí si je za paušální měsíční poplatek, načež je obdrží poštou. Dlouho jsem si myslel, že takový patent nemůže projít ani ve státech, takže jsem patentovou registraci Netflixu sledoval poměrně bez zájmu, ale nakonec to opravdu prošlo. Samozřejmě stejný systém používá <A href="http://www.cinetik.cz/">i náš Cinetik</A>. Toho se ovšem problém pantentu nedotkne, ten je platný pouze v USA a v ČR by pravděpodobně neprošel, ačkoliv se o tom dnes raději poradíme s právníky. </p>

<p>
Patent Netflixu je nepříjemný spíše pro americký Wal-Mart, který identický systém představil minulý měsíc a hodlal Netflixu hustě zatápět s cenami. Jak to tak vypadá, bude mít problém. </p>

<p>
Na <A href="http://slashdot.org/article.pl?sid=03/06/24/1458223&amp;mode=nested&amp;tid=155&amp;tid=99" target=_blank>Slashdotu</A> se rozhořela diskuse a několik lidí již navrhuje vydělat na patentování dopravy. Vážení přátelé, vypadá to, že jestli si také rychle nepořídíte nějaké patenty, budete mít problém. V časopise tuším 21. století jsem si početl hezký článek o tom, jak <STRONG>farmaceutické koncerny hromadně patentují DNA informace exotických rostlin</STRONG>, které mohou mít potenciálně léčivé účinky, nebo účinky pro genetické modifikace a experimenty. Zajímavé je, že díky takovým patentům státy, v nichž rostliny rostou (v USA většinou vůbec nerostou), nemohou výrobky z těchto rostlin vozit do USA, protože by porušovaly "genetické patenty". Začíná mi připadat, že problematika duševního vlastnictví a patentového práva je stejně přežitá, jako právo autorské v souvislosti s poskytováním hudby na internetu. Kam tohle dospěje? K tomu, že se svět rozdělí na dvě části: první bude americké patenty uznávat a druhá bojkotovat. A kam bude patřit EU? </p>
