---
ID: 955
title: 'Další WiFi telefon &#8211; Zyxel Prestige 2000W'
author: Patrick Zandl
post_excerpt: ""
layout: post
oldlink: >
  https://www.marigold.cz/item/dalsi-wifi-telefon-zyxel-prestige-2000w
published: true
post_date: 2004-03-30 08:51:00
---
<p>
A jsem tu z dalším CeBITovým WiFi telefonem. Jestliže ty předchozí vypouštěly do světa firmy jména u nás neznámého, tomuto modelu neznámost výrobce vyčítat asi nemůžeme - <STRONG>model Prestige 2000W vyrábí firma Zyxel.</STRONG> </p>

<p>
<IMG height=110 alt="Zyxel Prestige 2000W" src="/wp-content/uploads/zyxel-prestige2000w.jpg" width=69 align=right>Mobil pracuje na bázi 802.11b a podporuje SIP protokol v jeho verzi 2. Pro hlasovou kompresi podporuje G.711 a G.729, do jisté míry podporuje i služby na bázi QoS, v tomto případě DiffServ a ToS - Type of Service. </p>

<p>
Telefon lze konfigurovat přes webové rozhraní a vydrží 24 hodin v pohotovosti nebo 4 hodiny hovoru, dodává se s nabíjecím stojánkem. </p>

<p>
Co se firmware týká, zatím mi přišel jako nejlepší z WiFi telefonů, vyrovnává se s NAT, může mít jak pevnou IP adresu, tak přidělenou přes DHCP, má paměť na telefonní čísla a samozřejmě LCD displej. </p>

<p>
Podrobnosti o Prestige 2000W najdete <A href="http://www.zyxel.com/product/P2000W.html" target=_blank>na stránkách výrobce </A>a vzhledem k tomu, že produkty Zyxelu u nás jsou oficiálně distribuovány, je také docela dobře možné, že se s tímto telefonem setkáme i u nás. Za kolik, to netuším...</p>
