---
ID: 572
title: 'Marigoldí reklama a&nbsp;krize Marigoldí identity?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/marigoldi-reklama-a-krize-marigoldi-identity
published: true
post_date: 2003-10-10 15:20:00
---
<p>
Na Invexu jsem se potkal s lidmi z různých společností, kteří se mne ptali, co je to vlastně Marigold. Ne snad, že by ho nikdy neviděli, ale nějak jim unikal smysl toho, proč to dělám. Odpověď, že mne to baví, jsem si nechal pro sebe, to u businessmanů je vždy špatná odpověď. </p>

<p>
<FONT face=Times><STRONG>Co je to vlastně Marigold?</STRONG> </FONT><FONT face=Times>Blogeři mi vysvětlují, že Marigold není weblog - a nejzajímavější argument na toto téma zněl, že <EM>není weblog proto, protože je o něčem</EM>. Marigold přináší přeci jen do určité míry zpravodajství, větší články, dokonce databáze hotspotů, WiFi techniky atd. Marigold není ale ani zpravodajský server, ani webzin, protože je subjektivní a kašle na zpravodajské postupy&#160;- tak jsem se smířil s tím, že Marigold je prostě Marigold. </FONT></p>

<p>
To mne přivedlo k další zajímavé úvaze. Na Invexu se mne pár lidí ptalo na reklamu na Marigoldovi, pravil jsem tehdy, že s bannery nechci nic mít. Na druhou stranu úspěch reklamy placené za odkliky mne zajímá a podle toho, jak sleduji Google AdSense, se domnívám, že je to zajímavá cesta i pro český internet. A protože ji u nás zatím (snad až na eTarget) nikdo moc nezkouší, rozhodl jsem se pro pokus ve vlastních řadách. Po několika dnech programování vznikl <A href="/ad_reklama.html">jednoduchý modul Marigoldí reklama</A>, v podstatě taková jednoduchá variace na AdSense. </p>

<p>
<STRONG>S reklamou na Marigoldovi je to tedy jednoduché.</STRONG> Pokud chcete, můžete si zaplatit reklamní odkaz v podobě, v jaké je vidět nyní na všech stránkách kromě titulní (tam ho přidám až příští týden) - jde o textový odkaz, nikoliv banner! <STRONG>Platí se přitom cena za počet odkliků. Cenu si stanovujete sami</STRONG>, minimální cena je 5 Kč za odklik a omezujete maximální počet odkliků. Můžete nabídnout libovolně&#160;vyšší cenu&#160;- problém je jen v tom, že se zobrazují pouze dva nejdražší odkazy. Teprve, až se u nich vyčerpá počet odkliků, přijdou na řadu levnější odkazy.</p>

<p>
Systém je automatický: nejdříve složíte na účet Arigy peníze, ty se vám připočtou jako kredit (to je jediné, co není online, musí se čekat na převod do ČSOB) a z kreditu se vám odečítají kampaně, dokud kredit nedojde. </p>

<p>
Marigoldí reklama je ve vývoji, nechtěl jsem to přehánět se složitostí v okamžiku, kdy není jasné, jak moc se bude používat. Používat ji může kdokoliv, kdo si za ni zaplatí a lhostejno na co odkazuje jeho reklama (pokud jsou splněny podmínky stanovené při zadávání reklamy). </p>

<p>
Současná omezení: Marigold je malý server, zhruba 50 kliknutí na reklamu za den tu dosahuji v průměru. To znamená, že nemá cenu tu dělat nějakou velkou reklamu a počítat s velkou útratou. Tu udělejte na iDNES nebo někde jinde. Počítejte s tím, že solidní reklama tady vyjde spíše na stokoruny, tisícikoruny měsíčně. </p>

<p>
<STRONG>A nyní k podstatě&#160;Marigoldí reklamy:&#160;<BR></STRONG>1) mne zajímá, <STRONG>jaká bude rovnovážná cena reklamy</STRONG>, tedy na jaké ceně se ustálí cenová pozice inzerentů. A také to, zda bude Marigoldí reklama kurzotvorná podobně, jako akcie, tedy zda bude schopna reflektovat zájem inzerentů svým rozpětím nutným k zveřejňování inzerce. <BR>2) pokud měsíční inkaso z Marigoldí reklamy <STRONG>přesáhne částku řekněme 2000 Kč</STRONG>, investuji tyto peníze do nějakého ochotníka, který by aktualizoval databáze ADSL a WiFi techniky, na což já sám nemám čas (a je to vidět), tedy do činnosti prospěšné. Do této částky si na vás jednou měsíčně s Ditou vzpomeneme na dobré večeři v Ambiente ;)</p>
