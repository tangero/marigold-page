---
ID: 157
title: 'Intel investuje do Vivato &#8211; WiFi switch je na světě'
author: Patrick Zandl
post_excerpt: ""
layout: post
oldlink: >
  https://www.marigold.cz/item/intel-investuje-do-vivato-wifi-switch-je-na-svete
published: true
post_date: 2003-03-10 10:58:00
---
<p>
Společnost Vivato je známá především svým nedávno představeným a <STRONG>nyní k prodeji přichystaným WiFi switchem a anténou na bázi fázového pole</STRONG>. Toto zařízení slibuje zvýšení dosahu, propustnosti a bezpečnosti WiFi, protože vysílá signál určený pro WiFi klienta pouze v určitém směru (hooodně zjednodušeně řečeno).</p>

<p>
Do Vivata nyní naleje peníze <STRONG>Intel Communications Fund</STRONG>, tedy investiční fond patřící Intelu. Celkem půjde <STRONG>o 29 milionů dolarů</STRONG> v prvním kole financování - to by mělo pomoci Vivatu dodávat toto zařízení na trh. </p>

<p>
<STRONG>WiFi switch je určený především firemním zákazníkům</STRONG>, cena prvního modelu bude <STRONG>kolem 10 000 USD</STRONG> a tento model zvládne najednou obsloužit 150 uživatelů vzdálených i&#160;kolem kilometru v budově&#160;ve třech "beamech"&#160;!!! Každý z těchto beamů nabízí plnou WiFi rychlost a jde o spínané spojení - všechny beamy také jedou na stejném kanálu, aniž by se rušily - to je právě výhoda antény na bázi fázového pole. Podrobnosti o Vivato technologii <A href="http://www.technet.cz/hw/hw_sit/Wifi7KM021106.html" target=_blank>najdete na Technet.cz</A> v češtině nebo samozřejmě <A href="http://www.vivato.net/">na stránkách Vivato</A>.</p>
