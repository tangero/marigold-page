---
ID: 424
title: ADSL drsně agregováno
author: Patrick Zandl
post_excerpt: ""
layout: post
oldlink: >
  https://www.marigold.cz/item/adsl-drsne-agregovano
published: true
post_date: 2003-08-04 08:00:00
---
<p>
Minulý týden Český Telecom <STRONG>spouštěl agregaci datového provozu na ADSL linkách</STRONG>, což ve výsledku dramaticky srazilo rychlost. Někteří uživatelé hlásí až snížení rychlosti o tři čtvrtiny. Jak by ne, agregace 1:50 na nejlevnějších linkách umí s přenosovou rychlostí zacvičit. </p>

<p>
Článek na toto téma najdete <A href="http://www.lupa.cz/clanek.php3?show=2955" target=_blank>na Lupě od J. Peterky</A>, kde se také píše <STRONG>o nových návrzích Telecomu na ADSL</STRONG>. Nedošlo k velké změně oproti původním návhrům, jen se nabídka více rozpracovala a vůči dodavatelům je maličko vstřícnější. Pro koncového uživatele je podstatné, že zřejmě dojde k zavedení vyšší rychlosti 512/128 resp 1024/256&#160;kb/s a také k zavedení limitů pro přenos dat 10 resp 20 GB dat a možnosti koupit si 10 GB za 300 Kč. Žádná velká novinka - snad jen drobné překvapení, že se zase mluví o limitu dat, když Telecom sám nedávno&#160;prohlásil, že limit se dostal do materiálů omylem. Asi to tak velký omyl není a zase se mlží, Telecom je na mlžení a lhaní docela kabrňák.&#160;</p>

<p>
Na Mobil.cz (pardon, dnes již Mobil.iDNES.cz) najdete <A href="http://mobil.idnes.cz/aktuality/tzonesdown030801.html" target=_blank><STRONG>článek o výpadcích T-Zones</STRONG></A><STRONG>.</STRONG> Užil jsem si s nimi svoje, nakonec se mi Multimediální album podařilo aktivovat. Oblíbený problém s faktickou nefunkčností GPRS u rodičů a zase stejná otázka - jak kvalitní signál musíte mít, aby GPRS u T-Mobile fungovalo?</p>
