---
ID: 1957
title: 'Flotila Země je v&nbsp;prodeji'
author: Patrick Zandl
post_excerpt: ""
layout: post
oldlink: >
  https://www.marigold.cz/item/flotila-zeme-je-v-prodeji
published: true
post_date: 2006-04-05 10:05:09
---
<p><div class="rightbox"><img src="/wp-content/uploads/20060221-flotila_zeme.jpg" alt="Flotila Země" width="382" height="583" /></div>Tak konečně. Moje knížečka Flotila Země (původně vycházející na pokračování na Bloguje.cz) je už na stáncích trafik. Takže pokud jste na ni čekali, je to jednoduché - najdete trafiku, kde prodávají časopis Pevnost, vezmete jeho dubnovou verzi (ode dneška v prodeji) s přílohou - a skrze fólii knížku už uvidíte. Za 119 Kč dostanete časopis aj knížku, za pár měsíců bude v prodeji knížka i samotná asi za 90 Kč, takže velký rozdíl to není. </p>

<p>Zatím to vypadá, že chyb se do knížky propašovalo jen velmi málo. Zatím vím o dvou zjevných, jednu mám na vině já, ale kdo tam dal titulek Adrien, když ten člověk se jmenuje Adrian a jak k tomu došel, to netuším :)</p>

<p>Pozorní čtenáři Marigoldí si též povšimnou, že jsem si trochu zjednodušil život se sháněním jmen. Ne snad, že zjednodušil, ale odměnil jsem se tak pár čtenářům. Narazíte tak na velitele Radovana Madaje nebo na radiovou loď Kamojed a další. Vreco tam chtěl propašovat svého Bínu, ale už to nešlo, protože si objednal zvláště náročnou smrt a dost pozdě. Vreco, příště zemřeš skutečně dle vlastního výběru, slibuju :)</p>

<p>Poděkování patří Jirkovi Vlčkovi a jeho <a href="http://www.wolfpublishing.cz">Wolf publihsingu</a> i za to, že přežil, když můj Textedit vyhodil z korigované verze konce řádků a udělal mu z celé knihy jeden dvoukilometrový řádek ... Samozřejmě vydavateli Pevnosti, že můj text schválil, i když <em>"jde o neznámého autora"</em> :)</p>

<p>Poděkování samozřejmě patří všem, kdo četli a především komentovali online verzi na <a href="http://flotila.bloguje.cz">flotila.bloguje.cz</a>. A také Arthurovi Dentovi za tenhle hezoučký systém, na kterém se dalo hned tvořit. Jen tak na okraj, skrze Bloguje už vznikla celá řádka knih, asi první byla Kostějova, pak Ostravák (už asi čtyři knihy) a teď Flotila. Dobrá líheň. </p>

<p>Nu a ať se líbí. Názory a odhalené chyby samozřejmě uvítám, sám si ji přečtu až v noci :) A jen pro pořádek upozorňuji, že na webu Flotily sice je text ke stažení, ale není to ta knižní verze. Ta je (snad) bez gramatických chyb a je zhruba o 15% delší. Na web ji dávat nebudu - to už je odměna pro kupce, těch 120 Kč snad není tragédie a kdo je touží ušetřit, musí se obejít bez korektur.
</p>
