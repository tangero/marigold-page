---
ID: 1821
title: 'Změny v&nbsp;Marigoldí reklamě'
author: Patrick Zandl
post_excerpt: ""
layout: post
oldlink: >
  https://www.marigold.cz/item/zmeny-v-marigoldi-reklame
published: true
post_date: 2005-09-16 10:25:16
---
	<p>Včera jsem dokončil větší část přechodu (chybí upravit a dodělat texty a podmínky) na nový systém Marigoldí reklamy – na serveru běží úžasný a skvělý <a href="http://www.marigold.cz/marisense">nový systém Marisense</a>, v němž si mohou zájemci o reklamu prakticky zcela bez mého přičinění (tedy po úvodním schválení) zadávat reklamu po libosti. </p>
	<p>Marsense funguje vlastně stejně, jako bylo od počátku plánováno. Zadáte si reklamu, zadáte si, kolik má stát a jaký je limit zobrazení a vidíte, na jaké pozici se zobrazí (limit jsou tři pozice, pokud jste čtvrtí, jste tedy ze hry). Minimální cena za kliknutí je nyní 5 Kč, tedy jako tomu bylo poslední rok, kdy nebylo možné používat onu aukční složku, tedy možnost výší nabídky za klik ovlivnit pozici reklamy na stránce či vůbec její přítomnost. Předpokládám, že tuhle základní cenu časem snížím, až se to ustálí – někam, ke dvěma-třem korunám. </p>
	<p>Po registraci dostane firma připsaný kredit 10 000 Kč, v rámci něhož si může inzerovat. Pokud jde o společnost, kterou neznáme, může se stát, že bude požádána o složení tohoto kreditu předem. Na konci měsíce se vyúčtuje, kolik z tohoto kreditu zákazník spotřeboval a částka se mu vyfakturuje, pokud převýšila 1000 Kč a kredit se navýší zpět na 10 000 Kč. A tak dokola v každém dalším měsíci. Výši kreditu vidí inzerent neustále po přihlášení, stejně tak má online dostupné statistiky. Možná systém fakturace ještě změníme, pokud se ukáže být nevhodný, teoreticky by se mělo fakturovat už při založení kreditu, ale jest nám tu žinantno fakturovat za něco, co ještě nebylo klientům poskytnuto.</p>
	<p>Faktury stále jako dříve vystavuje Ariga s.r.o. (plátce DPH), ceny jsou tedy uváděné bez DPH, daňový doklad dostanete emailem v PDF, pokud ho potřebujete papírově, je třeba speciálně žádat. </p>
	<p>Novinkou je zařazení dalších serverů do Marisense. Můžete si reklamu objednávat i na Chronomagu (testovací ceny) a pokud máte nějaký menší server z oblasti VoIP/WiFi/mobily atd, můžete se dokonce zkusit přihlásit jako Vydavatel. </p>
	<p>Pak vám v Marisense vytvoříme účet a zájemci o inzerci u vás mohou pohodlně zadávat reklamu přes Marisense (můžou přímo tak, že uvidí jen vaše reklamní prostory, nebo i cizí, je to na vás). Berte to prosím spíš jako takovou pomoc v prvním kroku webům, které to chtějí zkusit. Není na to žádná velkoobchodní nabídka, žádná smlouva, žádný nárok na tuhle službu a ani žádná provize pro nás. Jednoduše vyfakturujeme peníze za vás z reklamy, která běží na vašem webu a pak vám je vyplatíme, až to zákazník zaplatí. To také znamená, že musíte být schopni dodat daňový doklad, bez toho to jaksi nepůjde.   </p>
	<p>Tady bych rád upozornil dopředu, že pokud by se tahle služba rozjela přes míru, kterou utáhne současný server a museli bychom koupit další, že bychom si z těchto reklam začali po dohodě strhávat nějakou provizi na amortizaci železa – to bychom ale dali včas vědět. I z toho důvodu také říkám, že na tuhle službu není žádný nárok, je určena pro weby tematicky kolem telekomunikací a IT, aby inzerenti zajímající se o tyhle obory měli možnost z jednoho místa obsáhnout více webů. </p>
	<p>Tak, to je všechno k novinkám  a Marisense. Jistě si všimnete, že na <a href="http://www.marigold.cz/marisense">stránkách Marisense</a> nejsou ještě aktualizované všechny texty, ještě to není kompletně hotové, ale pro uživatele původní reklamy je to rozhodně komfortnější, než ta stará verze, proto to spouštíme i v takto syrovém a nehotovém stavu.
</p>