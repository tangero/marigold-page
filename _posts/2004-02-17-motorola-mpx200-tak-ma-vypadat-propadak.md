---
ID: 864
title: 'Motorola MPx200 &#8211; tak má vypadat propadák'
author: Patrick Zandl
post_excerpt: ""
layout: post
oldlink: >
  https://www.marigold.cz/item/motorola-mpx200-tak-ma-vypadat-propadak
published: true
post_date: 2004-02-17 11:30:00
---
	<p>
<p>
Jsem rád, že nejsem v tomto názoru sám a že se dostal i na papír tisku. <STRONG>Jestli považuji nějaký smartphone za propadák, pak je to Motorola MPx200.</STRONG> Chytrý telefon za hromadu peněz s funkcemi, které osloví opravdu málokoho. Jestli mu <STRONG>něco chybí, tak je to především fotoaparát a bluetooth.</STRONG>&#160;Souhlasím s tím, že dnes nemá smysl kupovat si chytrý telefon, který tyto funkce nemá, především když konkurence za podobnou cenu obojí nabízí. Podobný názor má i britský <A href="http://www.mobiletoday.co.uk/artman/publish/article_373.shtml" target=_blank>Mobile Today</A>: <EM>&#8220;An integrated camera may not appear to be an essential tool for business users but when rivals are all equipped with cameras and even include video recording, it&#8217;s a blow not to have one.&#8221;</EM></p>

<p>
Otázka při pohledu na tuhle Motorolu totiž zní: <STRONG>co je to vlastně chytrý telefon?</STRONG> Fakt, že se do něj dají dohrávat i sofistikované aplikace docela spolehlivě odbourává J2ME - jediné, co ho tedy liší od normálních mobilů je skutečnost, že aplikace pro něj mohou být nativní a přenositelné mezi více telefony. A tedy že mohou podporovat složitější funkce a rozhraní - třeba ten foťák nebo bluetooth. Obojí ale umí podporovat i obyčejné telefony, kupříkladu Series 40. Tak co je to tedy ten chytrý telefon, jak se liší od toho blbého? Tím, že dříve vycucá baterky?</p>

<p>
Stojí za to povšimnout si, že jediný (dnes prodávaný) telefon vybavený software od Microsoftu a vybavený vestavěnou kamerou je HTC Voyager (brandovaný operátory pod různými jmény) - tomu také odpovídá tržní podíl MS software v chytrých telefonech. Spraví to Motorola MPx220, která má přijít na trh a být vybavená fotoaparátem i bluetooth? Motorola dobře věděla, proč se nevázat jen na MS platformu&#8230;</p>

</p>
