---
ID: 1681
title: >
  WIA koupila část firmy NEXTRA Czech
  Republic
author: Noname
post_excerpt: ""
layout: post
oldlink: >
  https://www.marigold.cz/item/wia-koupila-cast-firmy-nextra-czech-republic
published: true
post_date: 2005-06-14 14:40:29
---
	<p><b>Noname píše:</b> Podle <a href="http://www.internetprovsechny.cz/blesk.php?cbl=203">tiskové zprávy WIA, která mi právě přišla</a> kupuje firma WIA bezdrátovou síť Nextry (tedy tu část, která se zabývá 2,4 GHz a 5 GHz, nikoliv 26 GHz) a to včetně technologie, zákazníků atd. Chtějí na tom nabízet vlastní službu <a href="http://wifi.wia.cz/">WIA WiFi</a>, která se mi moc líbí. Funguje tak, že prostě vezmete nějakou kartu a anténu, namíříte to na jejich bod a připojíte se do jejich sítě. Pak otevřete prohlížeč a automaticky na vás vykoukne jejich webová stránka, která vám umožní se zaregistrovat a zaplatit. A kdykoliv můžete tento bod změnit, takže můžu být připojen za jedny peníze v týdnu v Praze a o víkendu třeba v Chebu.</p><p>Navíc nabízí službu s garancí rychlosti s CIR a MIR (tj. větší maximální rychlost, nižší garantovaná), což na běžných Wi-Fi není vůbec sranda udělat. Používají na to vlastní hot-spotové řešení - kdysi jsem u jednoho nejmenovaného operátora vybíral pro vlastní služby technologii a ta jejich bezkonkurenčně zvítězila (nízká cena, nejširší platební možnosti, snadná a úplná "změnitelnost ksichtu", CIR/MIR, nezávislost na prohlížeči, ...).</p>
<p>Síť Nextra byla svého času hodně velká a známá, poslední dobou ale imho nějak skomírala, jsem zvědav, jestli tomu WIA vlije novou krev do žil. Dokonce v tiskové zprávě píšou o spuštění WiMAX služeb v několika městech o prázdninách.</p>
<p>Update: <a href="http://www.hostovinky.cz/?item=wia-koupila-wifi-sit-od-nextry">na Hostovinkách</a> uvažují, zda to má smysl...</p>