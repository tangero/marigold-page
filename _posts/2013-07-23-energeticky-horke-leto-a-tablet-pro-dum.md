---
ID: 2668
title: 'Energeticky horké léto a&nbsp;tablet pro dům'
author: Patrick Zandl
post_excerpt: ""
layout: post
oldlink: >
  https://www.marigold.cz/item/energeticky-horke-leto-a-tablet-pro-dum
published: true
post_date: 2013-07-23 14:38:46
---
<p>Už dlouho jsem nestihl napsat nic kolem <a href="http://www.energomonitor.cz">energomonitoru</a>. Máme polovinu horkého léta az sebou a vidíme, že další polovinu před sebou a práce stále jak na kostele. Minulý týden jsem do toho vklínil dovolenou, která už byla zatraceně potřeba. Měl jsem za sebou maraton po odběratelích, dodavatelích a investorech, s čímž trávím většinu času - tu druhou většinu pak tvorbou podkladů pro všechny skupiny (součet dvou většin = pracovní doba). Hledání investora je ostatně dobrá příležitost setřást na hromadu a taxonomicky pojmenovat a finančně oškatulkovat věci, co děláme. Někdy je to zajímavé. </p>

<p>Jednání kolem investic nás zdržela od toho, čemu se chceme věnovat především, od vývoje a hlavně od prodeje - to mimochodem spatřuju jako největší nevýhodu systému "investic", ale co už s tím naděláme. Mezi tím jsme pokročili v přípravě další hardware krabičky, kterou chceme nabízet jako prémiový produkt a krok k domácí automatizaci. Je to vlastně sedmipalcový dotykový tablet s přípravnou montáží na stěnu, který má možnost doplnit přes USB o všemožná průmyslová rozhraní a bezdrátové standardy (tedy ta, co už tam nejsou) a my k nim máme podporu ovladačů. Takže kromě toho, že bude schopen měřit spotřebu energií, bude schopen ji i ovládat. Bude moci nahradit váš programovatelný termostat, bude schopen komunikovat se zařízeními ve vaší domácnosti - tedy dělat všechno, co takovéhle nejpokročilejší domácí centrály dnes obvykle umí. Jenže za čtvrtinu jejich ceny. S možností budoucího růstu. S možností bastlení - celé to je pod Androidem, kdo rád Android, vyřádí se. Vypadá to tak jednoduše, však je to "jen průmyslový tablet na Androidu", ale je za tím tolik práce, kterou se to odlišuje.</p>
<p>První vzorky budeme mít z fabriky na přelomu srpna a září, chystáme si je pro partnery, aby si s tím mohli začít hrát a přemýšlet nad tím, jak takovou otevřenou platformu pro domácnost využít pro sebe a pro svůj business. Už je kolem pár šikovných rukou a firem, kteří to pochopili jako možnost: bude to krabička, kterou lidé budou mít beztak doma a bude zbytečné ji dublovat s nějakou budoucí domácí automatizací. Když se to povede, bude to zajímavé oživení pro takový ten vstupní segment domácí automatizace u nás a mohlo by to nakopnout a inspirovat i luxusnější výšiny domácí automatizace.</p>
<p>Tímhle vším se bohužel zdrželo dopracování nové verze webové aplikace. Chceme, aby šlo o příjemnou změnu, už kvůli stávajícím klientům, ale dopracování se vleče. Hledáme další lidi schopné psát frontend v JavaScriptu (zejména lidé s občasnou možností dojet do Valašského Meziříčí) jsou stále vítání, <a href="http://www.marigold.cz/item/hledame-do-energomonitoru-frontend-javascriptistu-aby-nam-pomohl-zmenit-energetiku">přesnější podmínky zde</a>. A děláme na tom a já se stydím za své původní odhady.</p>
<p>Taky jsme se rozhodli tu a tam zveřejňovat pár zkušeností s věcmi kolem energetiky a spotřeby energií, název <a href="http://www.energomag.cz">Energomag</a> není moc invenční, ale je to snad do budoucna dobrý koncetrovaný prostor na věci, kterým se jinak sluchu moc nedostane. Třeba o <a href="http://www.energomag.cz/clanek/decentralizovana-energetika">decentralizované energetice</a> nebo <a href="http://www.energomag.cz/clanek/jak-vypada-skutecna-spotreba-mycky-na-nadobi">spotřebě myčky nádobí</a>. Hlavně pro řádění nad našimi grafy se nám to bude hodit :)</p>