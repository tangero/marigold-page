---
ID: 912
title: Top level doména pro mobilní obsah
author: Patrick Zandl
post_excerpt: ""
layout: post
oldlink: >
  https://www.marigold.cz/item/top-level-domena-pro-mobilni-obsah
published: true
post_date: 2004-03-10 17:14:00
---
A máme tu novou iniciativu (tedy ne že bych ji nečekal): <STRONG>požaduje se doména prvního řádu pro obsah na mobilní telefony</STRONG>. Hlavními členy této iniciativy je Nokia, Vodafone, Microsoft, GSM&#160;Asociace, Samsung, HP, Orange,&#160;3 a Sun. &#160;Jejich tisková zpráva je dlouhá předlouhá, ale jaká ta TLD má být, to se nikde nepíše. Doporučil bych nějakou, kterou jde napsat na první stisky na klávesnici mobilu. .wap tomu mimochodem vyhovuje ;) Zdroj: <A href="http://msmobiles.com/news.php/2304.html" target=_blank>MSMobiles</A>. Jo, k čemu by taková TLD měla být? Aby se nemíchaly služby, které nejsou na internetu přístupné a jsou vyhrazené pro mobily. Problém se dneska řeší doménou třetího řádu (wap.mobil.cz versus <A href="http://www.mobil.cz">www.mobil.cz</A>), to ale není zrovna štastné, protože některé servery svoji internetovou verzi vůbec nemají a jsou jen pro mobily. Vyčleněním pod vlastní TLD by se člověk zbavil problému, že přijde na titulku nějakého webu a ta mu jen cpe něco ku stažení - typický to příznak wapové stránky v MSIE...