---
ID: 2077
author: Noname
layout: post
oldlink: 'https://www.marigold.cz/item/bezdratova-praha-a-tibetska-doga

  '
post_date: 2007-02-17 12:32:59
post_excerpt: ''
published: true
summary_points:
- Noname řešil problémy jiných, což mu zabralo 30 hodin práce.
- Narodilo se sedm štěňat tibetské dogy rodičů autora, vítězů soutěží.
- Autor vede informační antikampaň proti projektu Bezdrátová Praha.
- Projekt Bezdrátová Praha je kritizován pro neefektivitu, korupci a rušení sítí.
title: Bezdrátová Praha a tibetská doga
---

<strong>Noname píše:</strong> Musím říct, že tenhle týden byl celkem náročný a můžu si za to z půlky sám, protože když bych neměl neutuchající potřebu řešit problémy jiných, tak bych si ušetřil asi 30 hodin práce.

<img src="http://www.marigold.cz/wp-content/Charon_a_Buddy.jpg" width="166" height="250" alt="Tibetská doga" title="Tibetská doga" style="float:right; margin: 5px 0 1em 1em" />

Naštěstí ale nebyly jen starosti, potkaly mě i dvě radosti. Jednak Sofie už začala chodit a potom - <a href="http://www.kapler.cz/tibetska-doga/?p=5">narodily se nám (tedy resp. fence tibetské dogy patřící mým rodičům) štěnata</a>. Je jich sedm, 4 fenky a 3 kluci. Rodiče jsou <a href="http://www.kapler.cz/tibetska-doga/">tibetské dogy - vítězové většiny psích soutěží</a> , kdo se trošku vyzná ve psech tak pochopí co znamená společná sbírka 14× výborných, 7x CAJC, 29× CAC a rCAC, 16x CACIB a rCACIB, 3x BOB, 2x NV a desítky dalších českých i mezidnárodních titulů.

Do poslední chvíle jsme netušili, kolik psů se nám narodí, takže ještě nejsou všechny zabrané, takže kdo má zájem, může se ozvat, kontakty jsou <a href="http://www.kapler.cz/tibetska-doga/?page_id=2">webu tibetské dogy</a>. 

Co se týče těch starostí mám samozřejmě na mysli projekt <a href="http://bezdratova-praha.cz">Bezdrátová Praha</a> - jak jste jistě zaznamenali, začali jsme informační antikampaň. Jejím srdcem bylo samozřejmě vytvoření stránek o Bezdrátové Praze, časově nejnáročnějí část byla a stále je komunikace a shánění pražských (zejména WiFi) operátorů. V naší <a href="http://www.internetprovsechny.cz/wifi.php">databázi WiFi připojení k Internetu</a> máme okolo šedesátky pražských sítí (mimochodem celkem jich je databázi už téměř 8 stovek!), ovšem na e-mail reagovalo jen asi 10. Mám chuť zkusit udělat test - zaslat na všech 800 kontaktů e-mail ve smyslu "rád bych od vás koupil připojení..." a všechny nereagující sítě pak z databáze vymazat - alespoň by neubíraly prostor těm, kteří se o své zákazníky a svou síť starají.

Hlavní prací tohoto týdne byla ale ona informační kampaň, jak jsme totiž zaznamenali, existuje stále příliš mnoho lidí, kteří nechápou, že státní peníze by se měly investovat efektivně a jen tam, kde je to potřeba. Občas slyším, že přeci snaha nabídnout veřejnosti přístup k veřejným informacím je chvályhodná. Ano, s tím naprosto souhlasím. Jenže i tato aktivita by měla být dělána efektivně - pro zajímavost, dozvěděl jsem se, že všichni mobilní operátoři, a vím že i mnozí WiFi operátoři nabídli magistrátu, že umožní neplacený přístup na weby státní správy. Zdarma! Praha je s tím poslala do háje. Prostě tady o žádnou dobročinost nejde, jediným účelem projektu Bezdrátová Praha je přihrát kamarádíčkům 272 milionů plus DPH. Jsem Pražák, takže musím proti tomuto projektu protestovat, i kdyby tam nebyl žádný jiný problém. Ať ty peníze raději dají na zlepšení života pro vozíčkáře, výstavbu cyklistických stezek, či snížení kriminality a zhoršení dostupnosti prostituce a drog v centru.

Jenže tenhle projekt má navíc i mnoho dalších problémů, m.j. narušuje hospodářskou soutěž, porušuje podmínky veřejné podpory, realizuje jej firma, která nikdy žádné WiFi nedělala, a co je důležité pro existující sítě - je v takové podobě, že <a href="http://bezdratova-praha.cz/problematika-ruseni/">všechny existující sítě zaruší</a>. A to je důvod proč pro to vystupuje sdružení <a href="http://www.internetprovsechny.cz">Internet Pro Všechny</a>, které hájí zájmy uživatelů Internetu - takový projektu bude mít ve výsledku značně negativní dopad na připojení k Internetu v Praze.

Takže jsme začali informační kampaň, vzniklo zatím 6 článků a pár dokumentů, články byly zveřejněny nejen na webu Internet Pro Všechny (<a href="http://www.internetprovsechny.cz/clanek.php?cid=182">Co je Bezdrátová Praha</a> a <a href="http://www.internetprovsechny.cz/clanek.php?cid=183">Podstata problému projektu Bezdrátová Praha</a>), ale též na Lupě (<a href="http://www.lupa.cz/clanky/pohadka-o-rohlikove-ulici/">Pohádka o rohlíkové ulici</a>) a na Živě (<a href="http://zive.cz/h/Byznys/AR.asp?ARI=133348">Internet v Praze...</a>).