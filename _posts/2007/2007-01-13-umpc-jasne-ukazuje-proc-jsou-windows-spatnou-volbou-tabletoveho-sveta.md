---
ID: 2059
author: Patrick Zandl
layout: post
oldlink: 'https://www.marigold.cz/item/umpc-jasne-ukazuje-proc-jsou-windows-spatnou-volbou-tabletoveho-sveta

  '
post_date: 2007-01-13 14:16:14
post_excerpt: ''
published: true
summary_points:
- Asus R2H je UMPC s dotykovým displejem, lákavý koncept, ale s omezeními.
- Windows XP Tablet je pro UMPC Asus R2H nevhodný operační systém.
- Asus R2H má procesor Intel Celeron M 900MHz a 7" displej 800x480.
- UMPC Asus R2H váží 0.8 kg a vydrží na baterii 2 hodiny.
title: UMPC jasně ukazuje, proč jsou Windows špatnou volbou tabletového světa
---

<texy>V pátek jsem si pořídil novou hračku. Jmenuje se Asus R2H a v rodném listu má poznámku UMPC aneb UltraMobile PC aneb Origami.

Hraju si s tím přes den a došel jsem k několika závěrům, zatím předběžným:

   <ul>
 <li>tabletové počítače mají před sebou velkou budoucnost. Velký dotykový displej umožňující standardní rozlišení, možnost přídavné klávesnice a hlavně dělání poznámek na displeji perem, to všechno člověka láká.</li>

<li>Windows XP je přes všechny úpravy do Tablet verze velmi nevhodný operační systém.</li></ul>




<img src="http://www.marigold.cz/wp-content/asusR2H.jpg" width="420" height="246" alt="Asus R2H" title="Asus R2H" />

<!--more-->

To s těmi Windows mi přijde nejzávažnější. Asus R2H je jako UMPC jen velmi obtížně použitelný, dokud na něm neprovedete řadu úprav software charakteru. Pravda, počítač sám o sobě je pomalý, od Celeronu Mobile na 900 MHz nelze čekat rychlostní rekordy. Jenže zatímco Mac OS mi na podobně taktovaném procesoru jede jak drak, Windows maji problémy stihnout překreslit okna, než mi dojde trpělivost.

Kromě toho samotná Windows XP Tablet jsou jen minimálně upravená pro provoz na tabletu a přidat utilitku pro virtuální klávesnici rozhodně nestačí. Další řadu utilit přidal ASUS, ale je to taková sbírka  "každý pes jiná ves". Integrace prakticky nula. Do toho pořád Windows otravují nějakými hláškami, jako že mi uklidí ikonky na displeji nebo že fakt našly WiFi síť. Každá taková hláška se v rozlišení displeje 800 x 480 bodů dost projeví a navíc odmítá zmizet bez odkliknutí. Opruz. Misto, aby se systém věnoval vám, věnujete se vy jemu...

Ergonomie a přizpůsobení Windows pro Tablet prostředí je hrůzné. Po dni práce, doinstalovávání a vyhazování software jsem to začal dostávat do použitelného stavu, ale ke komfortu to má daleko. Ne, už se nedivím, že Nokia pro své tablety  používá upravený Linux a vlastní grafické prostředí.

Na závěr několik specifikací k té hračce ASUS R2H

<ul>
<li># procesor Intel Celeron M 900, frekvence 900MHz</li><li>
# operační systém XP Tablet</li><li>
# LCD dotykový 7 WVGA 800x480 matný (vestavěné pero pro ovládání)</li><li>
# paměť 2x256MB DDRII 533 (jeden modul vyjímatelný, max 768MB)</li><li>
# chipset Intel 910GML</li><li>
# pevný disk 40GB PATA, otáčky 4200rpm</li><li>
# bez optické mechaniky (volitelně externí)</li><li>
# síťová karta WLAN 802.11b/g + LAN 10/100, BlueTooth v2.0</li><li>
# grafika sdílená Intel 900GMA</li><li>
# slot pro SD kartu, 2x USB2.0, 1x mini-USB 2.0, 1xAV (audio + video out), CMOS kamera 1.3M, vestavěný reproduktor a mikrofon, vestavěná GPS (bez SW), možnost replikátoru portů</li><li>
# zabezpečení: čtečka otisku prstu</li><li>
# zvláštní výbava: brašna+USB skládací klávesnice</li><li>
# šasi - plast</li><li>
# váha 0.8Kg (včetně 2 článkové polymerové baterie)</li><li>
# výdrž na baterie 2 hodiny.</li>

</ul>