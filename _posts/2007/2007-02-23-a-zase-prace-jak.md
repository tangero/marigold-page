---
ID: 2089
author: Patrick Zandl
layout: post
oldlink: 'https://www.marigold.cz/item/a-zase-prace-jak

  '
post_date: 2007-02-23 15:30:53
post_excerpt: ''
published: true
summary_points:
- NIX zákazníkem od 12.1., Vreco zajistil peering s klienty potřebnými pro Stream.
- Stream TV se blíží ostrému startu, což znamená hodně práce.
- Jilm analyzuje Stream, zdůrazňuje začátek a odlišnou cílovou skupinu.
- Stream TV má obchodní model, soustředí se na podstatné, ne na reklamu.
title: "A zase práce jak…"
---

Není vhodné měnit design, zvláště, když člověk ví, že je v velmi preliminary stádiu a má do toho práce jak... Ale nemohl jsem si pomoci. 

Jinak obecně veselo. Například jsme od 12.1. zákazníky NIXu, s čímž si Vreco vyhrál. V <a href="http://www.nix.cz/peering.php?lg=cz&kid=89">tabulce peeringu</a> je už celá řada zářezů, prakticky s každým, kdo má nějaké klienty, jichž nám je třeba. S řadou sítí jsme propojeni na bázi vyrovnávacích cache serverů nebo přes jinou síť, takže už to vypadá, že je, o co se opřít. To také znamená, že ostrý start se blíží. A když se řekně "blíží" tak to = moře práce... 

Jilm publikoval článeček <a href="http://jilm.blog.lupa.cz/0702/muze-stream-uspet">Může Stream uspět</a>, kde se nás snaží analyzovat. Vcelku prozřetelně dodává, že ačkoliv to vypadá jako kombinace mínusů, jsme na začátku. Já bych k tomu dodal, že je třeba se nenechat zmást dvěmi věcmi: 1) dojmem, který jsme chtěli vzbudit u některých skupin, které nejsou cílové a tím, že naše cílová skupina je někde jinde, než jsou geekové. 

Zajímavé je, že na <a href="http://blog.webtrh.cz/vlastnosti-uspesny-startup">Webtrh blogu nás označují</a> za web, který nepřemýšlel o obchodním modelu.  Kde na to autor přišel, těžko říci. Jestli tak usuzuje z toho, že v testovacím provozu nedáváme reklamu žádnou? Vždy jsem to považoval spíše za znak soustředění se na podstatné a nerozptylování se pokusem zobchodovat něco, co teprve startuje, nic jiného, co by ten dojem podpořilo, mne nenapadá. Tak jen pro informaci, ano, máme svůj obchodní model, což neznamená, že ho roztrubujeme na potkání. Internetová televize je běh na dlouhou trať a vyhrát válku neznamená vyhrát všechny bitvy, natož pak na začátku cesty. 

Upload videa se na Stream TV hezky rozjel, <a href="http://www.stream.cz/?m=video&a=videolist">databáze se plní </a>docela slušnými videi. Porovnával jsem si to. Jednu otázku, kterou jsem na nějaké prezentaci dostal, umím zodpovědět už dneska: proč dávat videa na Stream.cz a ne na YouTube? Protože na Streamu dojdou větší pozornosti. Našel jsem si videa autorů, kteří je dali před několika měsíci na YouTube a před pár dny k nám. Už dnes na nich u nás mají dvojnásobnou návštěvnost. Prostě se na YouTube ztratí v návalu čínských, japonských, amerických, tureckých a arabských videí... U nás se neztratí. 

Taky jsem si zkusil jedno <em>"reklamní"</em> video udělat. Těch deset minut práce s iMovie mne poučilo, jaký je rozdíl mezi amatérským a profi střihacím software. Zatímco v iMovie uděláte většinu věcí velmi rychle, v profi softu to trvá déle. Jenže jakmile se dostanete z ranku funkcí, které iMovie zvládá, tak máte utrum. Přesto se s iMovie dají udělat velmi hezké věci, i když na sestřih Hvězdných válek bych asi použil přeci jen FinalCut (jenže v tom jsem se nezorientoval a hlavně mně ke střihu StarWars nikdo nepouští, takže jsem v klidu). <a href="http://www.stream.cz/video/997-it-galerka/">Takže malá videonáladovka</a>, která stojí za to spíš kvůli hudbě... :) (Vojta, nechť se prosím netlemí!)

No a na závěr: na Wireless Wednesday jsme vytvořili něco jako anketní video. Zapoměl jsem tam dorazit, takže ani nevím, jestli ho pustili, ale prý jo. Takže, <a href="http://www.stream.cz/clanek/400-jak-pouzivas-svuj-mobil">jak mladí používají mobily</a>?

A pokud máte náladu na česká videa, přidejte si do své RSS čtečky <a href="http://www.stream.cz/?m=rss&a=main&rss_type=video">tenhle odkaz na RSS uživatelských videí </a>na Streamu...