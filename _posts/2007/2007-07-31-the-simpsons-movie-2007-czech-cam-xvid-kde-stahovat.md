---
ID: 2131
author: Patrick Zandl
layout: post
oldlink: 'https://www.marigold.cz/item/the-simpsons-movie-2007-czech-cam-xvid-kde-stahovat

  '
post_date: 2007-07-31 13:37:52
post_excerpt: ''
published: true
summary_points:
- Simpsonovi film s českým dabingem unikl na internet v nekvalitní kino verzi.
- BontonFilm a ČPU likvidují odkazy na film a chystají trestní oznámení.
- Publikování odkazů na nelegální obsah není trestné jako stahování.
- Distribuční společnosti nenabízí digitální prodej ani vracení peněz za zklamání.
title: The Simpsons Movie 2007 CZECH CAM XVID – kde stahovat
---

Že Simpsonovi jsou už na torrentu, vám asi neuniklo. Respektive cokoliv dneska přijde do kin, je ihned na torrentu. Nedávno se ale objevili i v češtině - s českým dubbingem, ne jenom s titulky. Je to natočené v kině, kvalita není nijak excelentní, jak ostatně kino ripu přísluší , ale na domácí produkci pro děti před spaním to bude stačit.

Trochu mne vyděsila věta z prohlášení, <a href="http://ihned.cz//c4-10104250-21705570-J00000_d-ceska-mutace-filmu-simpsonovi-se-objevila-na-internetu">kterou k celé události vydal BontonFilm</a>: <em>"ČPU podle vyjádření společnosti Bontoflim postupně likviduje internetové odkazy na uložené soubory a společně je připravováno trestní oznámení na neznámého pachatele."</em>

V této souvislosti stojí za zmínku, že publikování odkazů není trestné stejně, jako stahování obsahu. Zodpovědnost je i v tomto případě na straně poskytovatele obsahu, který podle zákona má mít práva vyrovnána. Zda je má či nemá vyrovnána, nemůže koncový uživatel nijak ověřit.  

<em>"Zpráva ČTK zprávu o úniku i s odkazem na informaci, kde se adresy stránek s ilegální kopií objevily, může naši společnost významně ekonomicky poškodit a zároveň i narušit řádné vyšetření celé záležitosti. Obáváme se, že díky takové medializaci může stoupnout počet lidí, kteří se k ilegální kopii filmu dostanou. Film přitom vstoupil do českých kin teprve včera," </em>uvedl v tiskovém prohlášení ředitel Bontofilmu Ladislav Hrabě. "Směšné, paně Hrabě", říkám já i bez tiskového prohlášení.

<em>"Každopádně tento případ poškodil dobré jméno České republiky i v zahraničí. Podle vyjádření společnosti FOX International (součást News Corp.) to bude především znamenat zpřísnění bezpečnostních opatření pro český filmový trh,"</em> obává se Hrabě. Kecy v kleci. Fox si ještě nenašel Česko ani na mapě a jestli ho něco trápí na torrent serverech, tak nekvalitní rip v obskurním jazyce tabulce trápení rozhodně nevévodí. Zpřísnění bezpečnostních opatření? Jo, příště nebudou do kina pouštět návštěvníky!

<img src="http://i64.photobucket.com/albums/h187/soulxtc/new%20pics/vlcsnap-1624345.png" border="1" width="400">

Takže abychom si to zrekapitulovali: distribuční společnosti nenabízejí možnost běžnému internetovému uživateli koupit si legální kopii digitálně. Stejně tak nenabízejí možnost zklamanému divákovi získat zpět peníze utracené návštěvou kina v případě, kdy naletěl na klamavý a zavádějící trailer slibující něco, čemu pak film nedostál. Bylo to tolerovatelné v době, kdy návštěva kina stála dvacetinu ceny filmu na záznamovém médiu, ale v době, kdy je návštěva dvou lidí v pražském multiplexu cenově srovnatelná s novinkou uvedenou na DVD, bych už to za problém považoval. Obojí dvojí citelně více nahrává takzvané nelegální distribuci více, než skutečnost, že zprávu o úniku vydala ČTK. Pan Hrabě to ví, o tom nepochybuju. Žalovat by měl ty, kdo obojímu dvojímu brání a nikoliv ty, kteří se s tím ve svém vlastním zájmu nějak vyrovnávají. 

A abych svůj dluh společnosti splatil i já, torrent pro <a href="http://www.mininova.org/tor/811248">The Simpsons Movie 2007 CZECH CAM XVID najdete zde</a>. Slušná průměrná rychlost stahování, jen ten obraz by mohl být lepší, zato má film jen půl giga. 

<em>Vydírání opravdu nemám rád. A prosba na závěr: když umíráte v křeči, nekopejte při tom laskavě do ostatních.</em>