---
ID: 2186
author: Patrick Zandl
layout: post
oldlink: 'https://www.marigold.cz/item/ikobo-je-predplacena-visa-karta-na-posilani-penez

  '
post_date: 2007-12-30 19:29:36
post_excerpt: '<p><span style="color: #0000EE; text-decoration: underline;"><br /></span></p>

  '
published: true
summary_points:
- iKobo posílá předplacené VISA karty namísto peněz, funguje i pro český trh.
- Předplacená VISA karta se posílá adresátovi s PINem, lze ji dobíjet.
- iKobo VISA kartou lze platit i v USA e-shopech, kde české karty nefungují.
- Český trh nemá dostupné předplacené VISA karty, iKobo je alternativa.
title: 'iKobo je předplacená VISA karta na posílání peněz

  '
---

<p><a href="http://www.ikobo.com/">iKobo</a> je služba nabízející netradiční peněžní převody. Namísto peněz je na místo určení poslána předplacená platební VISA karta, kterou můžete přednabít a později dle libosti dobíjet. Stojí za to ji zmínit z několika důvodů, ačkoliv to není česká služba, ale funguje i pro český trh.</p>

<p>Tak především jak to funguje. Zaregistrujete se, uvedete o sobě pár údajů. Následně vyplníte, komu chcete peníze poslat, což obnáší další vyplnění jeho adres a kontaktních údajů. Na tento kontakt je poslána předplacená VISA karta přednabitá částkou, kterou jste stanovili a zaplatili. A na kartě je jméno adresáta. Ke kartě dostane dotyčný PIN (emailem, odděleně od karty, kartu do Česka dostane FedEx). Pak už karta funguje jako běžná VISA karta jen s tím rozdílem, že k ní není potřeba bankovní účet a platby i výběry jsou možné jen do výše kreditu. Kredit můžete kdykoliv doplnit bankovním převodem na americký účet (poplatek 5 USD plus poplatek vaší bance) nebo z vaší platební karty (poplatek 5 USD plus 3%).</p>

<p>Transakce vidí na internetu majitel účtu, za platbu u obchodníka se neplatí nic, za výběr z bankomatu cca dolar, tedy standardní VISA poplatky.</p>

<p>Proč je služba zajímavá? Tak především jde o VISA kartu vydanou americkým subjektem, takže se s ní může platit i zboží, které kartou vydanou v Česku nejde - to se týká hlavně eshopů v USA.</p>

<p>A za druhé jde o dostupnou předplacenou VISA kartu, kterou sice <a href="http://www.mesec.cz/clanky/budoucnost-platebnech-karet-zacina/">česká VISA opatrně slibovala</a> na dávno minulé vánoce, ale nějak to asi nedopadlo a předplacenou platební kartu na českém trhu zatím neseženete (výjimkou jsou prakticky nepropagovaná Maestra u ČS). Přitom je to docela škoda, pro mládež jde o dobrý platební prostředek.</p>

<p>Web: <a href="http://www.ikobo.com">iKobo</a></p>