---
ID: 2182
author: Patrick Zandl
layout: post
oldlink: 'https://www.marigold.cz/item/google-analytics-v-cestine-a-hlavne-novy-kod

  '
post_date: 2007-12-16 12:56:49
post_excerpt: ''
published: true
summary_points:
- Google Analytics má nové funkce spojené s novým kódem ga.js.
- Eshopy ocení lepší sledování transakcí v Google Analytics.
- Dvojí metrika umožňuje porovnávat dvě hodnoty v grafu.
- Microsoft Gatineau je konkurent Google Analytics s nedokončenými funkcemi.
title: "Google Analytics v češtině (a hlavně nový kód)"
---

Český Google to maličko Google Analytics zavařil. Vydal tiskovou zprávu, že GA jsou v češtině. Což je fajn. Tím se ale trochu přehlédlo, že Google Analytics má i nové funkce založené na novém kódu. Takže to pro jistotu připomínám, protože češtinu jsem si zapnul a zase vypnul. Nové funkce ale stojí za pozornost. <!--more-->

Přínos češtiny v GA nakonec vidím hlavně v tom, že si lidé přestanou plést návštěvy a návštěvníky tedy visits a visitors. 

Nový kód pro vložení do stránky najdete tamtéž, co ten starý, jen tu máte dva. Místo <em>urchin.js</em> se ten nový jmenuje <em>ga.js</em>, což berme jako rozloučení s původcem Google Analytics (je to koupený soft i s firmou).

Důležité je, proč měnit. na nový kód. Důvodem jsou nové funkce, z nichž některé už běží, další budou přibývat. Eshopy zaujme lepší sledování transakcí, další novinky mají přijít. 

Zobrazení <strong>výsledků serveru pomocí dvojí metriky</strong> je novinka, která se na nový kód neváže. Jak to funguje? Do grafu můžete promítnout dvě hodnoty najednou, například můžete sledovat, jak se mění počet zobrazení stránek a návštěv, graf se přitom automaticky přizpůsobí tak, abyste jasně viděli, zda například vyšší počet návštěvníků koresponduje s větším počtem zobrazených stránek. Funkce je zatím v beta stádiu. Podrobnosti o přechodu na nový kod <a href="http://analytics.blogspot.com/2007/12/announcing-new-graphing-tools-gajs.html">najdete zde</a>

<a href="http://www.marigold.cz/wp-content/ga_two_metrics.png"><img src="http://www.marigold.cz/wp-content/_ga_two_metrics.png" width="450" height="169" alt="Porovnání dvou metrik - v tomto případě počet zobrazených stránek a času stráveného na serveru" title="Porovnání dvou metrik - v tomto případě počet zobrazených stránek a času stráveného na serveru"  /></a>

Možnosti definovat <strong>Site search</strong>, tedy sledovat, co a kde lidé na vašem webu vyhledávají, jste si asi už všimli. Je to moc hezky udělané. A mně to napovídá, že vyhledávání na Marigoldovi je totálně utopené a k nenajití. Zkusím to změnit :(

Jen tak na okraj, hoši z Microsoftu mi poslali před dvěma týdny přístup do nového software <strong>Microsoft Gatineau</strong>, jímž chtějí konkurovat Google Analytics ve spojení se svým AdCentrem pak AdWords. Nasadil jsem to na Marigolda a má to před sebou ještě veeeelmi dlouhou cestu. Jediné, co je hezké oproti GA, jsou navigační funnely, které lze definovat velmi obecně. Akorát, že výstup z nich zatím nefunguje. Tož tak... 

<a href="http://www.marigold.cz/wp-content/microsoft_gatineu.png"><img src="http://www.marigold.cz/wp-content/_microsoft_gatineu.png" width="450" height="252" alt="Microsoft Gatineu má konkurovat Google Analytics" title="Microsoft Gatineu má konkurovat Google Analytics"  /></a>

Co mi chybí v obojím, jsou trendové křivky. Škoda jich, pořád se musí počítat ručně.