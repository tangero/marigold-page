---
ID: 2123
author: Noname
layout: post
oldlink: 'https://www.marigold.cz/item/iphone-cisla-z-vikendu

  '
post_date: 2007-07-02 11:10:35
post_excerpt: ''
published: true
summary_points:
- iPhone prodal 500 tisíc kusů za první víkend v USA, 2,5 násobek očekávání.
- Dražší 8GB model iPhonu koupilo 95 % zákazníků, generoval tržby 297 milionů dolarů.
- AT&T získala 720 milionů dolarů z dvouletých smluv a 250 tisíc nových zákazníků.
- '% Apple obchodů hlásilo vyprodáno iPhonů, hlavně dražších modelů.'
title: "iPhone – čísla z víkendu"
---

<strong>noname píše:</strong> nechci nijak komentovat kvality či jiné velmi subjektivní dojmy které se k iPhone váží, důležitá a měřitelná jsou čísla

iPhone se začal prodávat v celé Americe v pátek v 6 hodin večer (v každém časovém pásmu, tedy fakticky v různé časové okamžiky s časovými posuny). Očekávaný prodej o víkendu byl 200 tisíc kusů.

Za první víkend se ovšem prodalo <strong>500 tisíc kusů</strong>, tedy <strong>2,5 násobek předpokladů</strong>, <strong>95 % kupujících koupilo dražší model</strong> (8 GB disk, 599$), jen 5 % lidí sáhlo po levnější variantě.  Celkem se tedy prodalo iPhone za <strong>297 000 000</strong> dolarů.

To ještě není všechno - pro to, abyste si mohli pořídit iPhone jste se museli na 2 roky upsat AT&T. Nejlevnější tarif je za 60$ měsíčně. AT&T si tak za tento víkend zajistila tržby v minimální výši <strong>720 000 000</strong> dolarů, fakticky ještě více, podle toho kolik lidí provolají, něco z toho bude navíc ještě dávat podle kontraktu firmě Apple. Přitom <strong>50 % všech zákazníků přešlo od jiného operátora</strong>, takže <strong>AT&T si za víkend polepšila o 250 tisíc lidí</strong>, které ztratila jejich konkurence.

Prodeje přitom neustávají a mohly by být ještě větší. <strong>26 % všech Apple obchodů hlásí vyprodáno</strong>, odhaduji, že ve skutečnosti bude číslo ještě vyšší, protože lidé chtějí téměř výhradně ty dražší modely, takže v některých obchodech budou mít pravděpodobně jen už levnější 4 GB varianty (499 $).

Co z toho vyplývá? Nevěřte blbcům, kteří odhadují špatné či dopré prodeje podle vlastností výrobků. Historie už mnohokrát dokázala, že důležitý je "feeling" - pocit z výrobku, marketing, vzhled atd. Funkce jsou podružné, 95 % funkcí jakéhokoliv výrobku stejně nepoužíváte, polovinu z nich ani neznáte.

Apple si zajistilo velmi silnou půdu pro vyjednávání podmínek pro prodej mimo US. Zajímavé by bylo zjistit, kolik majitelů iPhone jsou vlastníci Apple, zajímavé také bude sledovat, jak se budou vyvíjet synergické efekty pro prodej ostatních jejich výrobků. Fandím jim ač žádný jejich výrobek nemám, konkurence je vždy potřebná a Apple často nastoluje trendy, které pak ostatní s několikaletým zpožděním kopírují. Škoda jen jejich neschopnosti uchopit zahraniční trhy (už se to ale zlepšuje). Jinak tedy "well done Apple".