---
ID: 2061
author: Patrick Zandl
layout: post
oldlink: 'https://www.marigold.cz/item/dva-takove-ze-zivota

  '
post_date: 2007-01-18 16:38:45
post_excerpt: ''
published: true
summary_points:
- Lída bude od září chodit do pohádkové školy s věžičkou.
- Lída nechává maminku psát nečitelné zadání matematických příkladů.
- Autor se cítil spokojený s odchodem z práce v příjemném odpoledni.
- Autor zjistil, že je sobota, a proto šel z práce dříve.
title: Dva takové&#8230; ze života &#8230;
---

<texy>Mám tu dva příběhy ze života, které stojí za zaznamenání. 

<img src="http://www.marigold.cz/wp-content/holky2007.png" hspace="5" width="204" height="394" alt="Lída a Vanda" title="Lída a Vanda" align="right" />Lída, má druhorozená dcera, měla v pondělí zápis do školy. Od září bude školačkou. Jel jsem si ten zápis užít s ní. Bude chodit (stejně jako Vanda) do pohádkově krásné školy s věžičkou, hezkými malými okny a zlacenými hodinami ve věži. A při té příležitosti jsem se dozvěděl, že Lída už si sama nechává zadávat početní úkoly a počítá si je. Pokýval jsem hlavou, pilné to je dítě. Jen tak dále. Vzal jsem si do ruky kartičku s těmi příklady, v duchu se otřásl, zda to zvládnu projít bez kalkulačky, ale šlo to. A pak jsem se přeptal: "Ludmilo, můžeš mi říct, proč ty první čísla jsou tak naškrábaná, zatímco ten výsledek už je docela hezky napsaný?" Lída vzala kartičku do ruky, chvíli ji studovala a pak řekla: "Ta první čísla psala maminka..."

Druhý příběh je takový pracovní. Jel jsem z práce, bylo příjemně pozdní odpoledne a já jsem se tetelil blahem, jak dobře jsem dnes pochodil, kolik jsem toho zařídil a že jsem mohl takhle hezky brzy vypadnout z práce. To je tak, když si někdo umí práci zorganizovat, přátelé! 

Pak jsem se podíval na noviny. 

Byla sobota...