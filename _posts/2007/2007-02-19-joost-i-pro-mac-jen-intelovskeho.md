---
ID: 2078
title: 'Joost i&nbsp;pro Mac (jen intelovského)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/joost-i-pro-mac-jen-intelovskeho
published: true
post_date: 2007-02-19 09:12:10
---
Včera <a href="https://www.joost.com/">Joost</a> vydal betaverzi svého P2P distribučního programu pro televizní vysílání a video on demand na Mac OS X platformu. Vtipné je, že to není Universal Binary, alespoň to joosťáci výslovně uvádějí. Takže to funguje jen na Intel Macovi. 

Než si Joosta nainstalujete, tak bacha. Spustil jsem ho z důvodů testovacích v práci na velmi benevolentní internetové přípojce a Joost vykazuje i se zastaveným videem trvalý tah přes 150 KB/s. Vezměte do ruky sčot, FUP politiku svého ISP a dojdete k názoru, jak dlouho ho smíte mít puštěný... 

Také je nevýhodou nárok na systém. Jen spuštěný a nepřehrávající Joost bere na mém Intel Core Duo 2 GHz 14% výkonu procesoru, když přehrává, sáhne si na 50%. Activity Monitor měří zátěž na jádře, takže číslo vydělte polovinou pro celý dvoujádrový procesor (ano, trochu mne zmátlo, když si úloha vzala 116% procesoru), ale stejně je to hodně...

A takhle vypadá Mac rozhraní. Je stejné, jako Windows rozhraní :) 

<a href="http://www.marigold.cz/wp-content/Screenshot_10.jpg"><img src="http://www.marigold.cz/wp-content/_Screenshot_10.jpg" width="400" height="311" alt="Joost for Mac OS X 0.8" title="Joost for Mac OS X 0.8"  /></a>

Joostáci uvádějí, že budou držet krok v Mac a Windows verzi tak, aby se jim funkce nerozjely (ehm, jako třeba u Skype?) - Mac verze je momentálně 0.8, tedy stejná, jako Windows (setiny nerozlišuju, to jsou bugfixy).

<s>Pokud máte Intel Mac a chcete testovat, napište mi emailem (na patrick zavináč marigold.cz) jméno, příjmení a email, můžu vám poslat pozvánku, ale mám dvě poslední. </s> Pozvánky jsou fuč...