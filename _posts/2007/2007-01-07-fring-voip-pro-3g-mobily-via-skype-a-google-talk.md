---
ID: 2058
author: Patrick Zandl
layout: post
oldlink: 'https://www.marigold.cz/item/fring-voip-pro-3g-mobily-via-skype-a-google-talk

  '
post_date: 2007-01-07 20:10:59
post_excerpt: ''
published: true
summary_points:
- Fring je VoIP klient pro mobilní telefony se Symbianem a S60 Release 2.
- Fring využívá existující služby Skype a Google Talk pro VoIP hovory.
- Google Talk funguje ve Fringu lépe než Skype, kde jsou problémy s hovory.
- Fring je zdarma a vhodný pro textovou komunikaci přes Symbian mobily.
title: Fring &#8211; VoIP pro 3G mobily via Skype a&nbsp;Google Talk
---

Fring je zajímavá aplikace, se kterou si nějakou dobu hraju. A mám z ní trochu rozpačité dojmy. 

<img src="/assets/fring.jpg" width="176" height="208" alt="Fring" title="Fring" align="right" hspace="5" />Fring je VoIP klient pro mobily vybavené Symbianem a S60 v Release 2. To nakonec vzhledem k jeho určení není na škodu, ostatní prostě mají smůlu. K provozování Fringu potřebujete také dostupnou 3G síť. Což má svůj logický důvod.  

Vtip Fringu je v tom, že se nesnaží o vlastní standard pro VoIP, ale využívá stávajících služeb Skype a Google Talk. Když si Fring spustíte, můžete volat Skype a GTalk uživatelům za cenu svých datových přenosů, nikoliv za cenu hlasového hovoru. A můžete také hlasové hovory ze Skype či Google Talk přijímat, můžete také chatovat textově. 

Dlužno dodat, že lépe to funguje v Gtalku, se Skype mám na Fringu velké problémy. Dlouho trvá, než se Fring do Skype přiloguje, také dlouho trvá, než se sestaví hovor a často se to ve Skype nepodařilo. Textová komunikace ale běží jak po drátkách a pokud hledáte Symbian mobilní klient pro alespoň textovou komunikaci, Fring je fajn. A hlavně, zdarma. 

Takže vyzkoušejte - <a href="http://www.fring.com/">Fring.com </a>... pro Symbian  stejně zatím nic jiného pro Skype komunikaci není...