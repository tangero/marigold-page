---
ID: 2095
author: Patrick Zandl
layout: post
oldlink: 'https://www.marigold.cz/item/jaggcz-je-na-prodej-formou-drazby

  '
post_date: 2007-04-01 20:02:44
post_excerpt: ''
published: true
summary_points:
- Jagg.cz, služba pro sdílení záložek, je rok stará a autor se jí nevěnuje.
- Služba Jagg.cz má zhruba 1000 uživatelů, ale potřebuje aktivní rozvoj.
- Autor se rozhodl Jagg.cz prodat, protože má jiné priority.
- Jagg.cz je nabízen k prodeji na Aukru s vyvolávací cenou 1 Kč.
title: "Jagg.cz je na prodej formou dražby"
---

<a href="http://www.Jagg.cz">Jagg.cz</a> je zhruba rok stará služba pro ukládání a sdílení záložek, obdoba americké služby <a href="http://Del.icio.us">Del.icio.us</a>. 

Dorazila upomínka k zaplacení domény Jagg.cz. Doménu jsem prodloužil a přitom jsem se zamyslel nad tím, že za celý ten rok Jaggu jsem na službu ani nesáhl. Tedy, pár úprav jsem tu udělal, přidal jsem AdSense (14 USD měsíčně není žádný šlágr), upravil antispam. Ale v zásadě na to nemám čas, abych s tím něco dělal. A je to škoda. Vůkol se objevuje řada podobných služeb a aby Jagg držel krok, musí se ho ujmout někdo, kdo ho potáhne dál programátorsky i administračně.

Kdybych tu službu používal sám, jako dříve, asi by mi to nevadilo. Takhle je to trochu škoda, protože má zhruba svých 1000 věrných uživatelů a bylo by fajn Jagg dál rozvíjet. Má šanci, může růst - ale někdo se mu musí věnovat. Otázkou je, kdo. Mám tu věci, které mne pálí více, než Jagg a tak jsem se rozhodl Jagg poslat dále. Prodat. Někomu, kdo ho posune dále. 

Jak se prodávají firmy, to bych věděl. Párkrát jsem takovou cestu prošel. Jenže jak prodat službu, jejíž hodnota je opravdu velmi spekulativně stanovená a zejména nízká, to už mi zcela jasné není. Přitom v poslední době se mne na to ptá čím dál více lidí, kteří nějaký ten pátek provozují server, shop, službu a chtěli by se jí zbavit, protože už je to neba. 

A tak jsem učinil pokus. <strong>Jagg.cz je k prodeji v nabídce na Aukro, vyvolávací cena je jedna koruna česká</strong>. Bude mít pro někoho alespoň cenu té domény? Uvidíme, jsem na to zvědav víc, než na ty penízky. 

<a href="http://www.aukro.cz/show_item.php?item=181684766">Prodejní "prospekt" už je přímo na Aukru ...</a> Aukce končí 15. dubna... 

PS: Byť jsem to napsal prvního dubna, tak to není apríl. Jen jindy nebyl čas :)