---
ID: 2110
author: Patrick Zandl
layout: post
oldlink: 'https://www.marigold.cz/item/windows-vista-je-spatny-system

  '
post_date: 2007-05-31 20:36:06
post_excerpt: ''
published: true
summary_points:
- Článek o Windows Vista je parodie, autor se omlouvá za případné uražení uživatelů.
- Autor kritizuje GUI Visty pro zastaralost a nepraktičnost ve srovnání s jinými systémy.
- Vista má tragickou myš/touchpad podporu a pomalý software s rizikem virů.
- Vista má horší podporu periférií, menší komunitu a omezené možnosti přizpůsobení.
title: Windows Vista je špatný systém
---

Update: Pro jistotu to napíšu hned na začátek a následně rozvedu: článek Windows Vista je špatný systém jsem nemyslel vážně a byla to jen parodie na sociosystém lůzy … <a href="http://www.marigold.cz/item/2111">vysvětluji to celé podrobně zde</a> :) Gratulace těm, co to pochopili ...

Chtěl jsem napsat už delší dobu nějaký článeček věnovaný Windows Vista. Jenže jsem nevěděl, jak na to. Co na tom, že Windows dva roky nepoužívám a problémům jejich uživatelů se jen směju. Chce to nějaká neotřele kontroverzní článek, něco, kde budete moci obdivovat můj skvělý rozhled, jedinečnou uštěpačnost a skvělý vhled do situace. ;)

<em>Nakonec jsem si poradil. Hádejte, jak ... (odměna pro správné řešitele pochvalou!!!)</em>

<strong>Disclaimer:</strong> tento článek je psán záměrně přehnanou formou. Pokud vlastníte Windows Vista, a budete se jím cítit uražen, předem se omlouvám, nebylo to opravdu mým cílem. Cílem článku je pouze poukázat na řadu sporných momentů s Microsoftem spojených, což v žurnalistické nadsázce lépe vynikne.

Radek Hulán <a href="http://blog.webtrh.cz/koupil-microsoft-radka-wow-hulana">si pořídil Windows Vista</a> a rozplývá se nad softwarem tohoto systému. Nerozumím lidem, co používají Windows Vista počítače, Microsoft systémy jsou totiž nesmírně zaostalé a zcela hloupě lpějí na tradicích, dávno překonaných.

<h3>Zastaralý operační systém - GUI</h3>
Microsoft již 10 let nabízí v podstatě stejnou koncepci GUI (akorát ve verzi Vista přidal nové barvičky a průhlednosti oken), a nutno říci, že mimořádně špatnou. Pod Windows existuje jen jediné menu aplikací, a to je vždy umístěno nahoře okna.  Šílené. Na normálním systému, ať už to je Gnome 2.x, KDE 3.x, XFce, Solaris CDE, prostě má každá aplikace svoje menu, které si můžete posunout v ní kamkoliv, včetně funkce autofocus a autoraise, a nemusíte pořád jezdit myší sem a tam jako blázen a ničit si Vaše zápěstí a nervy.

<h3>Tragická myš</h3>

Microsoft podporuje sice myš s více tlačítky (napojíte tam přes USB dvoutlačítkovou myš s kuličkou třeba od Apple, což je poměrně vtipné, pro odpůrce Apple), nicméně, na notebooku máte většinou jen hloupý touchpad a jediné zmáčknutí. To jediné mačkání je doslova tragédie, protože buď musíte s myší jezdit kamsi aby jste se posunuli ve stránce nahoru či dolů. Na Apple s Mac OS X jednoduše posunete stránku dvěma prsty na touchpadu.

<h3>Pomalý software</h3>

Přestože se příznivci Microsoftu budou snažit blábolit, že procesor Pentium 1.5GHz je s Vistou více výkonný než s XP na stejné frekvenci (není!), fakt je ten, že za tu samou cenu si u Apple koupíte sestavu, kde se vám okna Windows pod Parallel Desktop budou překreslovat  rychleji, než u Vista sestav.

Dalším faktorem proti Microsoftu je to, že používá často neodladěné komponenty software (známé jsou třeba špatné prohlížeče), pomalé GUI, a především je možné počítač nekontrolovaně rozšířit o viry či adware, až ho naprosto zavaříte a rozvrtáte.

<h3>Neexistující software a ovladače</h3>

To, že podpora periférií pod Windows Vista je zhruba stejná jako pod Linuxem není pravda, Linux je na tom lépe, máte k dispozici zdrojové kódy, a pokud mám problém s rychlostí Quallcom CDMA modemu, 3 řádky kódu to napraví.

Je sice možné i na Vista počítače instalovat Linux, kdo by to ale proboha dělal? Proč si kupovat drahé železo s OEM systémem, když Linux poběží rychleji na 2x levnějším PC?

Ohledně ostatního software je to podobně, to že Mac OS X nabízí nejlepší software je fakt, a na druhém místě je XP a pak Linux. Windows Vista je až někde hodně vzadu, kromě pár aplikací typu Microsoft Office na něj neexistuje nic, co by fungovalo spolehlivě a mohli byste tomu důvěřovat. Už jste zkoušeli Adobe Suite CS3 na Vistách?

<h3>Špatná podpora</h3>

Protože Windows Vista používá méně lidí než Linux, a je to uzavřený systém, je pro něj mnohem menší komunita lidí a supportu než pro Linux. O Mac OS X nemluvě…

<h3>Nemožnost volby</h3>

Windows Vista je totálně uzavřený systém, kde vše lze dělat jen jediným způsobem nebo vůbec ne. Pro jednoduché uživatele toto může být paradoxně i výhoda, nicméně, pokud chcete něco mírně nestandardního nebo něco udělat jinak, než chtěl programátor Visty, máte smůlu. Mac OS X jsou mnohem více přizpůsobitelná než Windows Vista, o Linuxu už vůbec nemluvě.

Microsoft / Windows Vista je prostě totalita, kde můžete jen to, co je explicitně povoleno.

Znáte ještě nějaký důvod, proč by vaše příští PC nemělo být Apple?

<object width="425" height="350"><param name="movie" value="http://www.youtube.com/v/MDNuq94Zg_8"></param><param name="wmode" value="transparent"></param><embed src="http://www.youtube.com/v/MDNuq94Zg_8" type="application/x-shockwave-flash" wmode="transparent" width="425" height="350"></embed></object>

A protože "někdo" zase hackuje realitu, tak ještě <a href="http://209.85.165.104/search?q=cache:Cw4xs7HE9U8J:radekhulan.cz/item/macos-x-je-spatny-system/category/apple+http://radekhulan.cz/item/macos-x-je-spatny-system/category/apple&hl=en&ct=clnk&cd=1&gl=us&client=safari">link, kde je vše tak, jak má být</a> :)