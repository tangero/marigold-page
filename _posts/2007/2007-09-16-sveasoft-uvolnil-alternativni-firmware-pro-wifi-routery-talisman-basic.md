---
ID: 2150
author: Patrick Zandl
layout: post
oldlink: 'https://www.marigold.cz/item/sveasoft-uvolnil-alternativni-firmware-pro-wifi-routery-talisman-basic

  '
post_date: 2007-09-16 19:57:44
post_excerpt: ''
published: true
summary_points:
- Sveasoft uvolnil zdarma firmware Talisman Basic pro WiFi routery.
- Talisman Basic nabízí užitečné funkce pro domácí routery, ale ne hotspot.
- Podporované routery zahrnují Asus, Buffalo, Linksys a Netgear modely.
- Bezdrátové VLAN, BGP, OSPF, RIP2 a P2P správa jsou další funkce.
title: 'Sveasoft uvolnil alternativní firmware pro WiFi routery Talisman Basic

  '
---

Konečně něco trochu více zajímavého v oblasti WiFi, než plejáda 802.11Nkových karet. I když, možná už mimo dozor zájmu řady lidí. <a href="http://www.sveasoft.com">Sveasoft</a> právě uvolnil alternativní firmware pro WiFi routery Talisman ve verzi Basic zdarma. To je dobrá zpráva, dva roky staré Alchemy a tři roky staré Satori už si nějakou tu správku vysloužilo. Talisman ve verzi 1.3.1 už je stabilní, od 1.2.9 ostatně problému pozoruju minimum. 

Nejdříve drobný úvod. Řada domácích routerů běží na Linuxu a lze do nich ledasco dobastlit. Sveasoft se do bastlení pustil ve větším a nabídl už před lety celou plejádu firmware modifikací pro různé účely. Navíc si za to účtuje 20 dolarů, nově pak 25 dolarů ročně za podporu a download čehokoliv, což je sympatická cenová politika. Jeho firmware s chutí implementují řízení šířky pásma, QoS, WDS a další funkce, které výrobci nepodporují. Má speciální firwmare pro tvorbu hotspotů (jmenuje se Talisman Hotspot) a pokud chcete blbnout s Meshem, doporučuji mrknout na Talisman Mesh, kterým zasíťujete i hodně velkou plochu v řádu kilometrů.

<a href="http://www.sveasoft.com/modules/phpBB2/dlman.php?func=select_folder&folder_id=10">Talisman Basic</a> je dostupný i zdarma, je to v podstatě sada užitečných funkcí pro domácí router, nejsou tu hotspot funkce (pomněme, že paměť v routeru je omezená, nenacpete tam všechno, takže se musí preferovat). Talisman podporuje tyto routery:

<ul>
<li>Asus WL500 G/GD/GL/GP/W</li>
<li>Buffalo Technology WHR-G54, WHR-HP-G54, WLI-TX4-G54HP, WZR-RS-G54 a WZR-G300N</li>
<li>Linksys WRT54G V2-V4, WRT54GL, WRT54GS, WRT300N, WRT150N, WRT350N</li>
<li>Netgear WNR834B</li>
</ul>

Mezi další zajímavé funcke patří vytváření bezdrátových VLAN, tedy možnosti použít až 15 SSID z jednoho wifi routeru včetně separátní autorizace. Síťaře zaujme podpora BGP, OSPF a RIP2 nebo snadná správa propustnosti nejrůznějších P2P  sítí a regulace různých druhů provozu. Výčet funkcí je dlouhý, doporučuji prostě otestovat nebo <a href="http://www.sveasoft.com/modules/phpBB2/viewtopic.php?t=18053">načíst zde</a>. Nová verze se bude jmenovat Elysium a zaměří se na meshování v duálně v A a B/G/N sítích, podporu externích USB médií a dostane Web 2.0 interface. Vida, i v routerech už to bez Web 2.0 není ono :)