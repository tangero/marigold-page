---
ID: 2073
author: Patrick Zandl
layout: post
oldlink: 'https://www.marigold.cz/item/co-v-praze-vybrat-za-mobilni-data-a-jake-hsdpa

  '
post_date: 2007-02-13 12:17:57
post_excerpt: ''
published: true
summary_points:
- Uživatel hledá HSDPA mobil pro mobilní připojení k notebooku přes Eurotel/O2.
- Firma preferuje HSDPA kvůli smlouvě s Eurotelem, CDMA je méně výhodné.
- T-Mobile 4G je alternativa, ale vyžaduje nový tarif a zařízení.
- Uživatel nemůže najít seznam telefonů s podporou HSDPA.
title: Co v&nbsp;Praze vybrat za mobilní data a&nbsp;jaké HSDPA?
---

<texy>Potřeboval bych mírně načerpat praktických zkušeností od ostatních. V poslední době mám potřebu stále více se připojovat mobilně z běžného počítače typu notebook/UMPC na OS Windows i MacOS. Zatím se připojuju přes Nokia 6680 a 3G síť Eurotelu/O2. Jenže telefon mi už umírá a kouše se mi, takže žádný luxus. Proto přemýšlím o upgrade. Co byste doporučili vybrat?

V současné době bych se nejvíce klonil k HSDPA mobilce s bluetooth a připojení v síti Eurotel, protože to celé zatáhne firma, anžto zde máme dobrou smlouvu. Do CDMA se mi nechce, bo to bych asi do smlouvy neschoval tak nenápadně, navíc bych musel tahat další krumpl. 

Druhou variantou je T-Mobile a jeho 4G, kde bych si musel vzít tarif 4G Standard, koupit si drahé jednoúčelové zařízení a dokopat se se všema papírama o tom, co jsme za firmu na prodejnu, což se mi zase tak moc nechce. 

Problémy jsou dva: firemní zkušenosti s HSDPA jsou zatím ... ehm, rozpačité (nově koupenou HSDPA kartu obratem vyměňujeme, protože nejede buďto ona, nebo celá síť, což by si snad někdo všiml). Rychlost HSDPA mi nepřišla zásadně větší, než u legacy R99, ale byla tam alespoň nižší latence. Jaké jsou vaše zkušenosti s pražským HSDPA?

Navíc <strong>nemůžu najít žádný seznam telefonů s podporou HSDPA</strong>. Ani na stránkách Eurotelu, ani na Mobil.cz nebo MobilMania nelze vytřídit telefony, zda podporují HSDPA, lze vybrat jen 3G mobilky. Nevíte někdo o nějakém takovém seznamu? Docela by mi pomohlo prolistovat si nabídku HSDPA mobilek pro nejbližších pár měsíců, abych věděl, jak moc neurvale se ke své N6680 mám chovat. 

Je to dilema, co vybrat :( Nakonec se může stát, že vzhledem k výši investic se mi vyplatí nahackovat vždy v místě něčí WiFi (což zatím majoritně praktikuju), případně doplňovat často restartovanou Nokia 6680 a do zbytku míst zavést  nějaké ADSL. Ale přesto bych to raději řešil nějak systémově, byť dráže. Nějaké zkušenosti?