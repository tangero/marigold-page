---
ID: 2175
author: Patrick Zandl
layout: post
oldlink: 'https://www.marigold.cz/item/integrace-ebanky-a-raiffeisen-banky-nad-chapani-smrtelnika

  '
post_date: 2007-11-25 10:36:41
post_excerpt: ''
published: true
summary_points:
- Převod 900 000 Kč mezi RB a eBankou trvá jeden pracovní den.
- Výběr hotovosti z eBanky stál kamaráda 1000 Kč.
- Vklad hotovosti do RB byl zpoplatněn částkou 1350 Kč.
- Celkem stála kamaráda "integrovaná" operace 2350 Kč.
title: Integrace eBanky a Raiffeisen Banky nad chápání smrtelníka
---

Integrace eBanky s Raifkou mělo být něčím, co přinese "benefity" všem zákazníkům, tvrdil vzletný newsspeak pressmluvkinů. Praktická zkušenost kamaráda mluví o něčem jiném. 

Kamarád má dva firemní účty, jeden v RB, jeden v eBance, oba z historických důvodů, ještě před sloučením. A potřeboval z eBanky převést do RB částku 900 000 Kč. Potřeboval to provést tentýž den, protože ty peníze potřeboval mít ihned k dispozici, což mu přišlo v rámci skupiny jako snadno uskutečnitelné přání. 

Jenže se ukázal první zádrhel. I v rámci RB/eBanka trvá převod jeden pracovní den. Jediné řešení bylo peníze na pokladně pobočky banky vybrat a protože RB i eBanka umožňují uložit je na pobočce i na účet té "druhé" banky, lze je zase ihned uložit. Změny se na účtu projeví prakticky okamžitě. Kamarád si povzdechl a z teplé kanceláře vyrazll na pobočku, protože hotovostní operaci musel řešit on sám. 

Na pokladně mu vysvětlili, že takhle velký výběr měl nahlásit alespoň den předem. Kamarád proklel infolinku, poděkoval své prozíravosti, že si nevzal střelnou zbraň a jal se trpělivě vysvětlovat pokladní podstatu svého požadavku. Tedy, že peníze ve skutečnosti nedostane, že jde jen o účetní operaci. Účetní se mu podařilo nějak obměkčit, takže operaci provedla (moje poznámka: bylo to někde ve vidlákově, v Praze mi tyhle operace už dělají bez řečí, i když ponejprv také prskali).

Kamarád poukázal patřičné peníze, podepsal dva papírky a odkvačil zpět do kanceláře. 

Zde se podíval na podepsané dokumenty a zjistil, kolik ho celá integrovaná operace stála. 

Tak především u eBanky zaplatil za hotovostní výběr 1000 Kč. 

U RB zaplatil za nadměrný hotovostní vklad cca 1350 Kč. 

Celkem ho skvělá služba přišla na 2350 Kč, aniž by banka s tím měla více práce, než zapsat transakci do systému. 

Nejsou ty integrované služby skvělé? 

Řekněte WOW!