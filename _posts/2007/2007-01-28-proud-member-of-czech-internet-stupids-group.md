---
ID: 2066
author: Patrick Zandl
layout: post
oldlink: 'https://www.marigold.cz/item/proud-member-of-czech-internet-stupids-group

  '
post_date: 2007-01-28 20:31:08
post_excerpt: ''
published: true
summary_points:
- Autor se pyšní zařazením do Dvorany slávy hlupáků českého internetu.
- Dědova moudrost říká, že důležití jsou lidé ve skupině, ne její název.
- Autor byl označen za hlupáka za to, že Hedvíčka nazval spamerem.
- Autor nechápe označení za neúspěšného mystika, ale s ostatním souhlasí.
title: "'Proud member of Czech Internet Stupids Group"

  '
---

<texy>Občas natrefím na vtipné věci. Například nově jsem narazil na <a href="http://dvoranaslavy.blogspot.com/">Dvoranu slávy hlupáků českého internetu</a>. Mám tu čest být na druhém místě. Má hruď se dme pýchou a kvačím vám toto štěstí zvěstovati, neboť jsem se zařadil po bok takových lidí, jako je František Fuka nebo Adam Javůrek. Proč jsem pyšný? Inu, kdysi jsem se svého moudrého dědy Františka ptal, jestli mu dneska nevadí, že byl komunista.  

Malá vsuvka. Děda se komunistou stal v dobu nejméně lukrativní, v průběhu druhé světové války. Skrzevá to to i chvíli vypadalo, že se mým dědou nikdy nestane a místo toho se seznámí s pečkárnou zevnitř s fakultativním výletem na popraviště. Nakonec, pro pokročilý vývoj války k tomuto nedošlo a tak mohl být mým dědem. Otázka je, co by bral více, kdyby si mohl vybrat :)

Nu, moudrý děda mi tehdy odpověděl, že není přece důležité, jak nazývali tu skupinu lidí, ale kdo v ní byl. Měl pravdu. I v případě téhle skupinky je mi jedno, jak ji kdo nazval, ale je milé být v ní s fajn lidmi :)

Stránku dělá jakýsi Ross Hedvíček, což je ten typ emigranta, u něhož jsme rádi, že vlast opustil. Zkráceně se říká blbec. Zařazení na stránku jsem si zasloužil tím, že jsem ho <a href="http://cs.wikipedia.org/wiki/Ross_Hedv%C3%AD%C4%8Dek">označil za spamera</a>. Udělal jsem to proto, že je spamerem - tedy člověkem, který mi zasílal nevyžádanou elektronickou poštu. Vtipné bylo, že si dovolil mi s tím  napsat a dohadovat se o tom - a o pár dní později mi od něj zase přišel nějaký spam s jeho úchylným článkem, jenž mne vůbec nezajímal a který jsem vůbec nechtěl odebírat. 

Vysvětlujícímu textu tedy rozumím. Ospamoval mne, já řekl, že je spamer a proto jsem hlupák. Chápu taky, že jsem o značován za neúspěšného podnikatele (prakticky žádná moje firma nevykazuje nějaký enormní zisk a většinou pokud možno žádný). Nechápu ale, proč jsem označen za neúspěšného mystika. Jednotlivým slovíčkům rozumím, ale nějak nechápu to spojení s mojí osobou. Copak já jsem mystik? I když neúspěšný? To jsou nedělní šoky :)

<em>PS: Ještě by bylo fajn, kdyby na tom seznamu byl Ondřej Neff, Jan Sokol a O. A. Funda. Tím bych byl spokojený. Na Sokola a Fundu asi Hedvíček nic nemá, ale na Neffa se nějaký klerofašismus vždycky najde, ne?</em>