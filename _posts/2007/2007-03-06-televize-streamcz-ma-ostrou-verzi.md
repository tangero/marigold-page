---
ID: 2091
author: Patrick Zandl
layout: post
oldlink: 'https://www.marigold.cz/item/televize-streamcz-ma-ostrou-verzi

  '
post_date: 2007-03-06 10:25:13
post_excerpt: ''
published: true
summary_points:
- Stream.cz spustil ostrou verzi s vylepšeným uploadem videí a RSS.
- Hudební sekce Stream.cz nabízí 24 žánrových hudebních streamů ve Flash.
- Upload videa na Stream.cz má nové kategorie a stovky uživatelských videí.
- Stream.cz spustil reklamní kampaň v pražském metru na lince B.
title: Televize Stream.cz má ostrou verzi
---

Včera, po dvou úmorných měsících, odstartovala ostrá (gama :) ) verze <a href="http://www.stream.cz">Stream.cz</a>. Internetová televize tak došla své finálnější podoby v řadě funkcí, které jsme tu chtěli nasadit. 

Rád bych tu zaznamenal to zajímavější. 

Tak za prvé se příjemně rozjel <a href="http://www.stream.cz/?m=video&a=videolist">upload videí</a>. Lidi posílají čím dál lepší kousky a také Vlasta, naše lovkyně talentů, se činí. Přichází hodně hudebních klipů, což nás těší. <a href="http://www.stream.cz/video/1238-barova-zakazany-ovoce/0">Řada z nich</a> je velmi povedených jak obrazově, tak hudebně. Jsou tu i parodie na hudební klipy, taková opačná forma karaoke, někdy to vážně stojí za to a <a href="http://www.stream.cz/?m=video&a=videolist&user_id=2030">takový Koli</a> je na to zřejmě specialista. Ale ani tahle <a href="http://www.stream.cz/video/1144-madonna/">verze Madonny</a> není špatná. Jo - RSS videí už funguje, jak má, zdá se, takže můžete <a href="http://www.stream.cz/?m=rss&a=main&rss_type=video">použít tuhle adresu</a> pro syndikaci nových videí.

<h2>Hudební proud</h2>

Co považuji za maximální libůstku, je <a href="http://www.stream.cz/?m=music">sekce Hudba</a>, kde se vyřádil Vrecoun. Po drobných ujasňovačkách s držiteli práv, kdy se i vyhazovalo už naprogramované, Vreco vybudoval <strong>soustavu čtyřiadvaceti live hudebních streamů</strong>. Prostě proto, že mít hromadu vlastních žánrových stanic je sranda a navíc tím určitě chtěl popřít pomluvy, že umíme jen video on demand a ne streamované video. Takže ho streamujeme rovnou ve čtyřiadvaceti kusech. 

Zatímco technicky to zaujme možná pár marigoldích čtenářů, prakticky to zaujme asi více lidí. Těch čtyřiadvacet kanálů jsou totiž streamy hudebních videoklipů podle žánrů. Ulítáváte si na německém Rocku nebo Hiphop USA? Vyberete si svůj žánr, naběhne vám player a můžete se koukat nebo jen poslouchat, jak je ctěná libost. 


<img src="http://www.marigold.cz/wp-content/proudvideoklipu-300.jpg" width="300" height="300" alt="Takhle vypadá náš proud videoklipů" title="Takhle vypadá náš proud videoklipů" />

Jestli mne paměť neklame, je to zřejmě první veřejná aplikace streamingu flash videa u nás, minimálně pokud se bavíme o distribuované zátěži. Zatím většina streamingu používá WMV, ke kterému mám své výhrady hlavně proto, že většina jeho poskytovatelů u nás kašle na jeho dobré odladění, což je pak dost vidět a technologii to shazuje. O Flash se tu pokouší ve streamingu málokdo, nenapadá mne jediné použití, co jsem viděl, vždycky šlo o progresivní download, který je technicky i finančně mnohem jednodušší. Výhodou samozřejmě je, že se nemusí nic instalovat a všechno jede hezky a samo i na Mackovi i na Windows. 

Hudební sekce se bude dále rozšiřovat, přibudou další klipy a co přibude, je také popiska, na jaký klip se právě díváte. To je momentálně nevýhoda - u klipu to píšeme málokdy (=skoro nikdy), ale je to v řešení a víme o tom. 

Co naopak nebude, jsou ovladače videa. Kvůli právním podmínkám nelze ve streamu přetáčet a přeskakovat. Něco za něco ... taky to řešíme, ale hned tak to nebude. 

<h2>Upload videa</h2>

Novinkou u uploadu videa je třídění do kategorií. Tagování se sice osvědčilo, ale pro hrubé třídění je použitelné obtížně, takže jsme zavedli zhruba desítku pevně definovaných kategorií a když jsme u toho, máme v databázi už několik stovek uživatelských videí (resp poslední video má teď pořadové číslo 1230). Upload videa, jak ho Jirka Vaněk naprogramoval, funguje fajně, jen občas dostávám dotazy, zda se video odeslalo, když hned poté, co lidi submitli formulář, se velké video uložilo, zatímco jinde to trvá tak dlouho. A to je ta finta: video se odesílá už v momentě, kdy vyplňujete formulář. Jak mazané (a škoda, že jsem na to nepřišel :)

Co se obsahu týká, ten začíná naskakovat v ostrém provozu. Včera vyšel <a href="http://www.stream.cz/clanek/453-gynekologie-2-dil-2-slechta">druhý díl Gynekologie 2</a>, lahůdkový je  ale <a href="http://www.stream.cz/clanek/352-jak-se-tocila-gynekologie-2">rozhovor s Igorem Chaunem</a>, prvním režisérem Gynekologie :) Kromě toho vycházejí zprávy, ty jsou ale orientované hlavně na mladé, hudba, extrémní sporty. 

Tak a to je asi všechno, co stihnu napsat, další novinky zase příště. Ostatně, vyzkoušejte sami - ačkoliv marigoldí čtenáři asi nejsou cílová skupina a MK bude zase blbě mektat, že na žádném jemu dostupném počítači nechodí Flash, synonymum to sračky atd :)

<h2>A trocha propagace</h2>

Kdo pojedete metrem B v Praze, možná si povšimnete plagátů na dveřích vozů metra. Tím to začíná, protože metro se lepí jednou měsíčně. Další propagace bude následovat, na zkušební provoz nemělo smysl ji dělat. Bohužel foceno mobilem a to v metru není moc ok.

<a href="http://www.marigold.cz/wp-content/Stream%20v%20metru.jpg"><img src="http://www.marigold.cz/wp-content/_Stream%20v%20metru.jpg" width="400" height="320" alt="Reklama na dveřích metra" title="Reklama na dveřích metra"  /></a>

Tak držte palce.