---
ID: 2124
author: Patrick Zandl
layout: post
oldlink: 'https://www.marigold.cz/item/a-je-po-dovolene

  '
post_date: 2007-07-12 16:39:23
post_excerpt: ''
published: true
summary_points:
- Dovolená u moře se líbila, ale lety Travel Service (QS) byly noční a zpožděné.
- Cestování letadlem s dětmi bylo překvapivě v pohodě, kočárek až k letadlu.
- Během dovolené autor nepracoval online, svět se nezhroutil, ale nic se neposunulo.
- Autor prošvihl uvedení iPhone, ale zjistil, že se to dá přežít.
title: A je po dovolené
---

Dvanáct dní u moře je za mnou. Všem se líbilo, holky si užívaly sluníčka, moře a písku. Základní poznatky pro budoucnost: když let začíná kodem QS, znamená to Travel Service a je důležité významně se přeptat, kdy člověk letí (hodinu!) a když nenabídnou slušný termín, vykašlat se na to. Proč? Tam jsme letěli ve dvě ráno, zpět o půlnoci. Bohužel cestovka nebyla schopná ani za příplatek nabídnout let s jinou společností a hlavně v jiný čas. A zkuste si cestovat s malýma dětma v noci zejména, když časový rozptyl při přepravě s Travel Service činil až dvě hodiny - letadlo se prostě opozdilo. Jen při letu zpět jsme se trefili přesně do času přistání, ale pak to zase podělalo pražské letiště a zavazadla vykládalo přes hodinu. Což je na Ruzyni v nočním časech zřejmě standard, stalo se mi to znovu a znovu. Jenže zatím vždycky bez Sofie, která moc chtěla spát. 

Jinak mne mile překvapilo, že cestování letadlem s dětmi, jehož jsem se bál, je vlastně v pohodě. Až k letadlu si můžete zajet kočárkem, u dveří ho složíte, dítě dostalo svoje sedadlo, i když na něj asi nemělo nárok, mile se postarali a kdyby si Travel Service nelítal naprosto bez ohledu na čas, neměl bych jim co vytknout. Za ty peníze. Ale příště už raději ne... 

V práci už jsem se prokousal hromadou emailů. Podařilo se mi dodržet své předsevzetí a za celou dobu dovolené jsem se nepodíval na internet, nepřijal jsem jediný telefonní hovor a pouze jsem esemeskoval a i to jen výjimečně. Zdá se, že se svět bez toho nezhroutil. Na druhou stranu, jak se koukám do vyřízené rozdělené práce, ani se nikam neposunul. V žádném ohledu. Taky žádná škoda. 

A díky dovolené jsem prošvihl i uvedení iPhone. Kupodivu, i s tím se dalo přežít. Dostanu ho teprve zítra. A vidíte, i s tím se dá přežít. Takových objevů člověk na dovolené udělá :)