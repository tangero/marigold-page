---
ID: 2097
author: Patrick Zandl
layout: post
oldlink: 'https://www.marigold.cz/item/jaggcz-bude-prodan-v-nedeli-po-osme-vecerni

  '
post_date: 2007-04-14 18:04:26
post_excerpt: ''
published: true
summary_points:
- Dražba Jagg.cz končí v neděli ve 20:37, aktuální nabídka dosahuje 17 100 Kč.
- Jagg.cz není zabanován Googlem, doporučuje se vytvořit sitemap pro indexaci.
- Výtěžek z dražby Jaggu půjde na nový český internetový projekt.
- Autor bude do středy mimo internet, dostupný pouze emailem.
title: Jagg.cz bude prodán v&nbsp;neděli po&nbsp;osmé večerní
---

V neděli ve 20 hodin a 37 minut skončí dražba služby Jagg.cz. Mezi tím jsem prověřil zájemce a vyškrtal je, takže jsme se v nabídkách dostali na 17 100 Kč. 

<a href="http://www.aukro.cz/show_item.php?item=181684766">Dražba je zde na Aukro.cz</a>.

Co je podstatné: vysvětlilo se, jak je to s tím "banem" od Google - žádný není, Jagg.cz se v Google indexuje, takže nabyvatel se nemusí ničeho bát. Jen doporučím udělat pořádný sitemap, aby se rychle zaindexoval celý server, já jsem provizorně jako sitemap dodal RSS zdroj. 

Samozřejmě stále zůstává v platnosti nabídka vyvážení vydražené ceny Jaggu reklamou na Jagg na našich serverech. Zatím tu prakticky žádnou neměl, s výjimkou občasné textové reklamy na Marigoldovi.

Podstatné také je, že až do středy budu aktivně mimo internet, pouze na emailu, takže si nejsem jistý, jak se mi podaří vyrozumět nabyvatele/vydražitele, všechno bude záležet na tom, co všechno za informace mi pošle Aukro emailem, nějak si už nepamatuju, co tam bude. Na www se efektivně asi nedostanu, bo jsem ve Švýcarech - a ne snad, že by tam internet neznali, ale já nebudu mít notebook, jen mobilní telefon s aplikací Google Mail Mobile, což je mimochodem naprostá bomba. od té doby, co mám tuhle aplikaci a Operu Mini, jsem s klidným svědomím zavrhl smartphone... (ačkoliv ho mám pořád, ale to jen proto, že jsem líný ho vyměnit) :)

Nu a poslední zpráva: výtěžek z dražby Jaggu jsem se rozhodl použít na internetový projekt podporující nové trendy na internetu. A Martin Malý se přidal a rozhodli jsme se, že si s tím užijeme trochu srandy. Narozdíl od některých jiných lidí a v souladu s dalšími jinými lidmi si totiž myslíme, že mít český zdroj informací o nových internetových projektech a sloužící jako místo k podpoře nových internetových technologií je potřeba. Že ne každý to začne studovat hned anglicky a navíc o těch českých věcech se nikde nepíše. Zatím jsem registroval debilní doménu a podtitul bude něco jako  <em>"tam, kde Lupa ztroskotala, ztroskotáme lépe a radostněji!"</em> ... 

A tak jsme oprášili kdysi nadhozenou myšlenku <a href="http://www.marigold.cz/item/pojdme-udelat-nejakou-silenost-co-takhle-akciovy-marigold">"akciového webu"</a> a zatím dáváme do latě systém a základ, aby ostatní se mohli přidat, pokud budou chtít. I se spoluvlastnickými právy :)

Takže pokud máte nějakou myšlenku, kterou  byste chtěli publikovat na webu věnovaném novým internetovým technologiím (což je to, čemu se dnes zkráceně říká Web 2.0), tak si ji už chystejte do textové formy... 

A do středy na shledanou, tedy zřejmě.