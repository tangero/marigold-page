---
ID: 2147
author: Patrick Zandl
layout: post
oldlink: 'https://www.marigold.cz/item/lomitko-takovy-pokus-o-video-podcast

  '
post_date: 2007-09-13 17:45:07
post_excerpt: ''
published: true
summary_points:
- Lomítko je nový video podcast, inspirovaný Diggnation a Digit.
- První díl Lomítka má 37 minut a pojednává o IT Crowd, iPodech, Flashi a Twitteru.
- Tvůrci chtějí filmovat novinky a bavit se, případný divácký zájem je bonus.
- První díl Lomítka je ke zhlédnutí na Stream.cz, existuje i verze pro iPod.
title: Lomítko – takový pokus o video podcast
---

Tak jsme si onehdá s b00leanem říkali, že bychom zkusili video podcast. Něco podobného, jako je <a href="http://www.diggnation.com">Diggnation</a>, nebo jako je český <a href="http://www.digit.cz">Digit</a>. Já osobně už jsem nad tím špekuloval delší dobu, protože jsem si pořád říkal, že to musí být zajímavé si to vyzkoušet. A tak jsme špekulovali, až jsme na to včera vlítli. Ve firmě jsem zkonfiskoval tři kamery, kolegu jsem nejdříve vyštval z jeho kanceláře, pak jsem ho pokorně šel poprosit, aby se vrátil a obsluhoval ty kamery. Připravili jsme si témata, porty, lampu, notebooky, matonku a šlo se na to. 

Pořad jsme promptně nazvali Lomítko. Přišel na to b00lean, akorát původně navrhoval Zpětné lomítko, ale já mám radši jednoslovné, takže zůstalo jen Lomítko. 

První díl se věnuje seriálu IT Crowd, iPodům a iPhone, novinkám ve Flashi a českým twitter klonům. Má stopáž 37 minut, 37 vteřin - nepodváděl jsem, vážně to tak vyšlo. 

Co od toho čekáme? Chceme si vyzkoušet něco nového: film. Chceme okomentovat novinky, chceme si pohrát s filmováním, zkusit něco nového. Jestli to zaujme i nějaké diváky, bude to prima a přežije to i delší dobu, než jen tu, kterou vyměří naše bezmezné nadšení. 

Video si můžete pustit zde <a href="http://www.stream.cz/clanek/1523-lomitko-1-hlavne-o-novych-ipodech-a-it-crowd">rovnou ze Stream.cz</a> nebo přímo vložené zde:

<script src="http://www.stream.cz/include/10805"></script>

Known Buglist:
<ul>
<li>Musíme příště zkontrolovat, jak to vypadá v celkovém pohledu, protože
B. měl za hlavou krabice (v detailu), já zase divnou flašku před
sebou... takže to budeme muset trochu optimalizovat.
</li>
<li>
Na notebooky asi něco nalepíme, třeba jmenovky nebo tak... je to velká
plocha, která vypadá nijace.
</li>
<li>
Příště to ale asi rozsekáme na více krátkých dílů, aby jedno téma byl
jeden díl... se mi zdá. Takhle je to dlouhý...
</li>
<li>
Sřih je nakonec docela v pohodě, jen si člověk musí včas připravit dodatečné materiály.
</li>
<li>
Chce to sehnat "lepší studio" - uklizenější kancl a kde se hlavně nemusí točit proti oknu!
</li>

Existuje i verze <a href="http://marigold.cz/podcast/lomitko_final_1.m4v" onClick="javascript:urchinTracker ('/downloads/lomitko_1_m4v'); ">pro iPody a Quicktime k offline stažení</a>, ovšem pozor, je to cca 430 MB dat. Soubor <a href="http://marigold.cz/podcast/lomitko_1.mp3" onClick="javascript:urchinTracker ('/downloads/lomitko_1_mp3'); ">jen zvuku MP3 o velikosti 52 MB je zde</a>.

Pokoušel jsem se vytvořit i podcast registrovaný na iTunes, ale nějak se mi nejde zalogovat, chtějí ověřený účet s adresou v USA, což nějak nemám. Takže je to ve stadiu řešení.