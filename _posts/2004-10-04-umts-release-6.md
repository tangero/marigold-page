---
ID: 1344
title: UMTS Release 6
author: Patrick Zandl
post_excerpt: ""
layout: post
oldlink: >
  https://www.marigold.cz/item/umts-release-6
published: true
post_date: 2004-10-04 07:35:00
categories: [UMTS, 3G, Turboúvod do mobilních sítí]
---
<p>
V září měl být zmrazen další update UMTS standardu nazývaný Release 6, šesté vydání. To zmrazení – frozen – je baladický opis toho, že s dalšími návrhy na rozšíření si od doby zmrazení máte dát svátek a počkat si na další Release. Jenže pořád se něco posouvá&#8230; </p>

<p>
Hlavní částí Rel. 6 je specifikace <b>Multimedia Broadcast Multicast Service (MBMS)</b>. MBMS umožní dodávku jednoho obsahu na více terminálů za použití pouze jednoho radiového zdroje, jde tedy vlastně o jednosměrnou distribuci obsahu point-to-multipoint. Počítá se s tím hlavně pro TV/Video/Audio. My prozaici tomu říkáme DAB na 3G frekvencích. </p>

<p>
Další klíčovou funkcí bude <b>Enhanced Uplink for Dedicated CHannels (EUDCH)</b>. Tato funkce by měla pro IP transport znamenat zlepšení pokrytí versus průchodnosti a také zpoždění u přenosu dat při odesílání, tedy na uplinku, jak z názvu možno usoudit. EUDCH požaduje pro svůj provoz podobné funkce, jako HSDPA, tedy adaptivní modulaci, hybridní ARQ, TTI, QoS atd. Ostatně, HSDPA a EUDCH by do budoucna měly být jedno pro druhé. </p>

<p>
Dále už jde o drobnější vylepšení, ta zahrnuji Generic User Profile (GUP), rozšířené specifikace přijímače (obsahují diverzitu přijímaného signálu), rozšířenou podporu integrace s WLAN, sdílení přístupu k síti, rozšíření podpory SIP, WideBand AMR, dále záležitosti spojené s Instant Messagingem, PTT over Cellular, služby paketového streamingu atd. A také nouzové hovory v paketové síti. </p>

<p>
No a pokud bychom dumali, co se do Release 6 nevešlo a čeká nás v Release 7, pak asi nejdůležitější bude <b>provázání IMS s pevnou sítí.</b> Myšlenka totiž je taková, že by operátoři mohli skrze IMS totálně konvergovat mobilní a pevnou síť, čiliž byste přijímali hovor z pevného či mobilního telefonu zcela dle vlastní libosti a bez ohledu na číslo, na které vám bylo voláno. Samozřejmě v případě, že se na tom dohodne mobilní a pevný operátor. Ergo funkce na rok 2015. Ostatně, ani ten zbytek Release 6 nebude v praxi jen tak brzy. </p>

<p>
Bohužel, můj návrh CNI se ani letos do standardu neprotlačil :( Asi jsem málo lobboval&#8230;
</p>

Pokračujte dále na [Seriál Mobilní sítě](/mobilnisite/)