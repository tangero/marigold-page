---
ID: 317
title: 'Ericsson má problém s&nbsp;úplatky'
author: Patrick Zandl
post_excerpt: ""
layout: post
oldlink: >
  https://www.marigold.cz/item/ericsson-ma-problem-s-uplatky
published: true
post_date: 2003-05-26 08:15:00
---
<p>
Ericsson je dlouhodobě v problémech - jednak problémech odbytově finančních, kdy jeho prodejní výsledky mu radost jen těžko dělají, nově ale také v problémech právních. Ericsson totiž údajně koncem devadesátých let použil falešné směnky, <STRONG>aby maskoval korupci.</STRONG> Ericsson měl uplácen za získání zakázek v Polsku, Slovinsku a Bulharsku. Celkem šlo až o 550 mil USD. Zdroj: <A href="http://www.spiegel.de/wirtschaft/0,1518,250214,00.html" target=_blank>Der Spiegel</A>. Osobně mne to nepřekvapuje. Že Ericsson nezískává zakázky zejména ve východní Evropě čistě, se <EM>"vědělo"</EM> dlouho. V ČR se úplatkům vyhnul proto, že šel do velkého rizika nesmyslně rychlé stavby, kterou pak doháněl tím, že stavěl na černo bez povolení. Půlmiliardová úplatkářská aféra Ericssonu je srovnávána s průšvihy Enronu a WorldComu, policie ji začala vyšetřovat (naštěstí ne naše)&#160; a už se typuje, jaké zemětřesení v Ericssonu proběhne. Osobně to odhaduji na vyhazov několika bossů, zametení špíny pod koberec a jede se dál. Švédsko rozhodně nepotřebuje krach své milované velké firmy a nějaký ten finanční odvod bude ochotno odpustit, pokud mu EU nešlápne to úsměvu moc důrazně...</p>

<p>
Reuters píše o <A href="http://reuters.com/newsArticle.jhtml?type=technologyNews&amp;storyID=2795176" target=_blank>prohledávání čtyř domů ve Švýcarsku</A>, protože peníze měly téct přes švýcarské banky a společnosti. </p>

<p>
Aféře se také věnují dnešní Hospodářské noviny, jediné české noviny, kde jsem zmínku našel. Ericsson minulý týden také demonstroval svoje <STRONG>řešení GSM/WiFi propojení skrze SIM autorizaci a</STRONG> za zmínku stojí, že ztrátový Sony Ericsson prohlásil, že <STRONG>nepotřebuje hotové peníze</STRONG> a vystačí si sám (zdroj: <A href="http://reuters.com/newsArticle.jhtml?type=technologyNews&amp;storyID=2769713" target=_blank>Reuters</A>)</p>
