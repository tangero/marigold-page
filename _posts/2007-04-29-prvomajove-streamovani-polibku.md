---
ID: 2101
title: Prvomájové streamování polibků
author: Patrick Zandl
post_excerpt: ""
layout: post
oldlink: >
  https://www.marigold.cz/item/prvomajove-streamovani-polibku
published: true
post_date: 2007-04-29 08:11:30
---
Když už nevíte, jak vyzkoušet streamovací technologii, tak vezmete za vděk sebepitomějším důvodem. A to je i náš případ ve firmě. Víte, streamovat odněkud z klubu, jak to děláme dnes, je pohodka. Máte tam internet, elektřinu, místnost, kam zamknete počítač, prostě labůžo. Jenže co když chcete streamovat odněkud, kde nic z toho není, už to tak jednoduché není. A tak prvomájový streaming připomíná spíše ostré cvičení. 

O co jde? Na prvního máje budeme od deseti do dvanácti hodin streamovat polibky, jež si zamilované dvojice vymění na Petříně u sochy K. H. Máchy (proč já si ho pořád pletu...). Polibky uvidí zájemci i ze záznamu a dostanou tam nějaký dárek. Viz ostatně <a href="http://www.stream.cz/libacka.html">web Streamu</a>.

A teď si to představte: nejbližší zásuvka je půl kilometru daleko, internet se řeší vzdušnou cestou, kameru musí někdo hlídat, jinak ji někdo šlohne, protože hned po nás je u Máchy demonstrace politiků z ODS ... 

Jak to dopadne? No, to uvidíme toho prvního května :)