---
ID: 3513
post_title: 'Udělejte si test znalostí z&nbsp;GSM / GPRS technologie'
author: Patrick Zandl
post_excerpt: ""
layout: post
permalink: >
  https://www.marigold.cz/item/udelejte-si-test-znalosti-z-gsm-gprs-technologie
published: true
post_date: 2017-03-02 19:57:07
---
<p>Onehdá jsem měl takový plán připravit českou verzi mých školení mobilních technologií. Nakonec se ukázalo, že školení v Česku nemá smysl, protože tady tomu všichni rozumí, ale zůstal mi do systému nakódovaný test GSM technologie, takže si ho <a href="http://lteakademie.cz/testy/test-prehledu-mobilnich-technologii/5/">můžete vyzkoušet na sobě</a>.</p>
<p>Je to klasický křížový test, u kterého nesmíte hádat (penalizuje vás za to) a který se snaží pokládat otázky v několika oblastech GSM technologie ve třech obtížnostech. Výsledkem testu by samozřejmě mělo být určení matice, ve kterých oblastech si jak stojíte a pokračování do materiálů, které si máte nastudovat, abyste si zalepili mezery. Tohle už jsem tam nakodovat nestihl, takže to už tam není.</p>
<p>V každém případě si můžete udělat mírnou představu, jak na tom jste. Test nemá žádné chytáky, ale počítejte s tím, že tam budou věci, které nemusíte vědět, zejména, když jste specialista na nějakou oblast. Test se týká jen GSM, není tam tuším ani EDGE, natož 3G a dále (na to by byl další test).</p>
<p>Na konci testu dostanete malé vyhodnocení, ale tím se nedejte deptat, je dost striktní. Ve skutečnosti cokoliv na 35% je slušná znalost, cokoliv na 50% je hluboká znalost nebo z prdele klika. Já sám mám v testu (když si ho nechávám vygenerovat ze sady otázek) stěží 90% (plavu v kanálech a v rozhraních, vím to). Pokud budete hádat, snadno se dostanete do záporného hodnocení, je to taková kontrola pro mě, teprve jsem se s vyhodnocováním podobných testů učil dělat a nevěděl jsem, jak lépe hádače podchytit. Dneska už vím, že ve skutečnosti rozhoduje celkové skóre a skóre záporných bodů zvláště.</p>
<p>Pro mě na tom je zajímavý vaše sebehodnocení, to je závěr dotazníku. Tedy to, nakolik jste si mysleli, že tomu hluboce rozumíte (a jak jste ve skutečnosti dopadli). Kdyby někdy zbyl čas, tak se podíváme na nejběžnější chyby...</p>
<p><a href="http://lteakademie.cz/testy/test-prehledu-mobilnich-technologii/5/"><strong>Pokračujte na test …</strong></a> (až se dost lidí otestuje, tak z toho udělám sumář a závěr pro všechny)</p>
<p>PS: Bacha, mám tam někde chybu, vyhodnocení vám emailem nepřijde, uvidíte ho jen online :(</p>