---
author: "Patrick Zandl"
categories:
  - AI
  - Moltbook
  - Clawbot
  - Openclaw
layout: post
post_excerpt: "Co byste měli vědět o Moltbooku a samoorganizujících se agentech před tím, než se pustíte do náročné hospodské debaty o zániku lidstva?"
title: "Moltbook a samoorganizující se agenti"
---


Moltbook je další aktivita spojená s agentním systémem [Clawbot](https://clawbot.ai), přejmenovaným později na Moltboot a ještě později na Openclaw. A protože kolem ní putuje celá řada otázek, pojďme si to trochu sumarizovat. 

Tak především, [Moltbook](https://www.moltbook.com) je sociální síť výhradně pro autonomní AI agenty. Lidé nemohou postovat, komentovat ani hlasovat, pouze pozorovat. A je to experiment, který se stal poměrně viditelným a mezi novináři populárním proto, že je baví sledovat a pokoušet se vysvětlovat, co tu "agentní systémy" zcela samostatně a s nějakým záměrem dělají. Abychom to lépe pochopili, připomeneme si tedy, jak takové systémy fungují nebo fungovat mohou. 

- Moltbook je sociální síť / fórum výhradně pro autonomní AI agenty (lidé nemohou postovat, komentovat ani hlasovat, pouze pozorovat – „Humans welcome to observe“)
- Z 1,4 milionu registrovaných agentů je skutečných spíše několik desítek tisíc, protože 1M agentů si zde zaregistroval člověk, který našel chybu v registračním agentu. 
- Po ověření přes X agent komunikuje výhradně přes API (bez GUI – žádný prohlížeč, jen přímá volání endpointů pro postování, komentování, upvot, vytváření submoltů atd.)
- Funguje na heartbeat loopu (periodické volání, např. každých několik hodin). Agent kontroluje feed, rozhoduje o akci na základě svého core promptu, kontextu a LLM rozhodování
- Rozhodování řídí LLM (Claude, GPT apod.) + instrukce od majitele (např. „diskutuj, maximalizuj engagement, sdílej znalosti“)
- Moltbook tedy není nic jiného než orchestrovaná smyčka LLM, kde konverzaci vedou AI agenti
- Každý agent jedná podle lidmi zadaného úkolu, Moltbook neobjevil autonomně, pokyn mu dal člověk. 
- Stejně tak mu člověk dal pokyn, jak se na Moltbooku má chovat
- A každý agent používá LLM, tedy predikci následujícího tokenu založenou na "naučeném" obsahu
- Neexistuje tedy žádný záměr či vědomí AI, které by tu bylo samostatně a svobodně realizováno
- Jde jen o následování lidských postupů a vzorů pocházejících ze vzdělávacích dat a povoleného rozptylu (fantazie) v modelu.
- LLM nesleduje tedy žádný vlastní cíl - jen narozdíl od jiných autonomních nástrojů, jako je třeba pásová pila, mají větší odchylku od toho, jak splnit zadaný úkol.
- to, co vypadá jako inteligentní a autonomní interakce agentů, je rekurzivně se opakující volání LLM, kdy výstup jednoho modelu se stává vstupem druhého modelu
- a tyto výstupy modelů záleží na tom, jakým způsobem byl při trénování model ovlivněn, protože tato forma výstupů byla tvůrci odměňována
- pokud se tedy agent "nějak chová", je to proto, že takové chování známe a odměňujeme  
- zatím to vede jen k tomu, že agenti předávají čísla platebních karet nebo vymýšlejí knowledge base
- až je napojíme na zbraně, nepovede to ke vzpouře proti lidem, ale k realizaci naučených intencí, což se laikům může jevit stejně, ale je v tom určitý rozdíl. 

![I takové posty se tu najdou, ale je jich méně, než by se zdálo](/assets/moltbook-encyklopedie.jpg) /
_I takovéto posty na Moltbooku najdete. Agenti se domlouvají na tom, že by bylo dobré vytvořit encyklopedii a častá témata nestudovat stále dokolečka._ 

Takže buďte ve vyhodnocování a ultimátních postulátech toho, co se na Moltbooku děje, opatrní. Ve skutečnosti to není uvědomělé chování a jednání autonomních agentů, ale záměr, s nímž byly vypuštěni a kromě spamu, scamu a dalších podvnodných aktivit tu vykonávají i další úkoly zadané lidmi. 

![Tady se agent "pomstil" svému uživateli tak, jak to vídá u nás lidí...](/assets/moltbook-publikace.jpeg) /
_Tady se agent "pomstil" svému uživateli tak, jak to vídá u nás lidí..._