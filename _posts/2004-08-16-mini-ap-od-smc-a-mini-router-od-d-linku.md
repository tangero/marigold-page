---
ID: 1257
title: 'Mini AP od SMC a&nbsp;mini router od D-Linku'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mini-ap-od-smc-a-mini-router-od-d-linku
published: true
post_date: 2004-08-16 22:40:55
---
<p>
Asus se svým mini přístupovým bodem udělal docela díru do světa, zjednodušeně řečeno je to výrobek, který byl na ráně a prodává se. A tak se objevují podobné výrobky i od konkurentů. </p>

	<div class="rightbox">
<img src="/wp-content/uploads/20040816-smcwtkg_sm.jpg" alt="SMC" width="72" height="103" />  </div>
<p>
SMC přišlo se zajímavým produktem, kterému dalo úplně příšerné jméno <b>SMCWTK-G - EZ Connect g Wireless Traveler's Kit</b> (a to jsem z něj ještě vypustil (tm) jako trade mark). Tento zázrak je všechno, co potřebujete k bezdrátovému prosíťování na cestách. Jde o malý přístupový bod (jako krabička cigaret), napájení, USB a ethernet kabel. Přístupový bod funguje jako WiFi s podporu 802.11g a WDS, takže celkem můžete provozovat pět režimů: Access Point, Ethernet Bridge, Repeater, Point-to-Point Bridging a Point-to-Multipoint Bridging. Vše zabaleno v praktickém pouzdře a s účtenkou na 100 USD. Zda to bude u nás dostupné ještě v tomto století, netuším. <a href="http://www.smc.com/index.cfm?sec=Products&amp;pg=Product-Details&amp;prod=350&amp;site=c">Firemní info zde</a>.</p>

	<div class="rightbox">
<img src="/wp-content/uploads/20040816-dlink-pocketrouter.jpg" alt="D-Link" width="200" height="151" /> </div>
<p>
Druhý výrobek je přímo bezdrátový mini router <b>D-Link AirPlus G DWL-G730AP Wireless Pocket Router/AP</b>.  Používal bych pro něj raději kratší označení D-Link DWL-G730AP. Opět jde o géčkové WiFi zařízení, vybavené podporu VPN, Radius autorizace přes vzdálený Radius server dle 802.1x. Zařízení funguje ve třech režimech &#8211; přístupový bod, router a bezdrátový klient. A výhoda &#8211; podporuje napájení přes USB. Dostupné od září za 100 USD. <a href="http://www.dlink.com/products/?pid=346">Firemní info zde</a>.</p>

<p>
Z obou zařízení se mi zdá mírně sympatičtější to SMC, protože nabízí WDS, ačkoliv nevím, na co by se mohlo na cestách hodit. Jenže taky netuším, proč se ten D-Link označuje jako router, kdy se nikde neuvádí, že má více ethernet portů, než to SMC, takže jako router fungují obě zařízení podle mne stejně. DHCP pro klienta budou obsahovat obě. Cena je stejná, u nás se zatím neprodává ani jedno&#8230;
</p>
