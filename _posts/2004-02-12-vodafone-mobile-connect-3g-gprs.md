---
ID: 851
title: Vodafone Mobile Connect 3G/GPRS
author: Patrick Zandl
post_excerpt: ""
layout: post
oldlink: >
  https://www.marigold.cz/item/vodafone-mobile-connect-3g-gprs
published: true
post_date: 2004-02-12 08:39:00
---
<p>
Vodafone právě oznámil komerční spuštění své 3G sítě. Až doposud ji jen testoval, nyní se už <IMG height=212 alt="Vodafone 3G karta..." src="/wp-content/uploads/vodafone3g.jpg" width=150 align=right>jede na ostro, vtip je ale pořád v tom, že v Vodafone 3G síti jsou nabízeny jen datové služby. Zato ale na dobré úrovni: Vodafone dodává Vodafone Mobile Connect 3G/GPRS datacard, PCMCIA kartu do notebooku podporující rychlost až 384 Kb/s. </p>

<p>
Karta bude v prodeji během čtyř týdnů v Německu, Holandsku, Itálii, Portugalsku, Španělsku, Švédsku s ve Velké Británii, tedy v zemích, kde Vodafone právě spustil své 3G sítě. Karta samozřejmě jede plnou rychlostí jen v 3G síti, když vyjedete z pokrytí 3G, měla by zvládnout handover do GPRS a samozřejmě spadne s rychlostí. </p>

<p>
Cenově zatím karta vypadá bez dotace na cca. 8000 Kč, to pro business uživatele není zase tak moc.Zatím nevím, kolik ten datový přenos bude stát, bojím se ale, že pro nás čecháčky to zajímavá cena nebude... <EM>Zdroj: </EM><A href="http://www.vodafone.com/article_with_thumbnail/0,3038,CATEGORY_ID%253D102%2526LANGUAGE_ID%253D0%2526CONTENT_ID%253D214962,00.html" target=_blank><EM>TZ Vodafone</EM></A><EM>.</EM> </p>
