---
ID: 1433
title: >
  Největší česká databáze
  bezdrátových sítí již obsahuje 194
  záznamů
author: Noname
post_excerpt: ""
layout: post
oldlink: >
  https://www.marigold.cz/item/nejvetsi-ceska-databaze-bezdratovych-siti-jiz-obsahuje-194-zaznamu
published: true
post_date: 2004-12-06 10:20:00
---
	<div class="rightbox"><img src="/wp-content/uploads/cache/20041206-wifimapa.gif" alt="Mapa Wi-Fi sítí" width="200" height="122" /></div><p>
Předpokládám, že Patrick je touhle dobou už někde v letadle na cestě do Egypta (i když nevím přesně kdy odlétá), přejme mu šťastné líbánky a málo teroristů po cestě.</p>
<p>
Protože udělal tu chybu ;-) a nechal mi redakční práva do systému, tak sem opět budu dva týdny přidávat články já. Doufám, že se tentokrát přidají i ostatní s těmito pravomocemi, už si nebudu moci dovolit trávit tím denně 3 hodiny.</p>
<p>
První má zpráva se týká seznamu Wi-Fi sítí na Internet Pro Všechny. Malinko Mílovi Sovovi pomáhám a tak jsem rád, že seznam stále roste a roste. Dnes je tam 195 sítí a dalších zhruba 60 je připravených ke schválení. Bohužel ale ti co sítě přidávají jsou nepoučitelní a do přidávacího formuláře píšou nesmysly, čímž přidělávají Mílovi spoustu práce, a z mnoha důvodů nemá Míla čas jim několikrát volat a mailovat. Takže vy co jste tam svou síť přidali a přesto jí tam nevidíte - prohlédněte si vždy vzorovou síť a napište to podle toho. Do políčka cena nepatří údaje o počtu e-mailových schránek atd. Bez údajů o agregaci, rychlostech, cenách, pokrytí, &#8230; tam prostě vaše síť nebude přidána a basta. Míla k tomu napsal i článek, který by měl vyjít na Mobilu, zatím jsem jej tam nenašel. Tak sem dávám alespoň jeho včerejší tiskovou informaci:</p>
<p>
<b>SUŠICE, ČESKÉ BUDĚJOVICE (5. 12. 2004)</b> — <b>V databázi bezdrátových sítí provozovaných sdružením Internet pro všechny je již 194 záznamů. &#8220;<i>Je to v tuto chvíli největší databáze bezdrátových sítí, která zahrnuje komerční i komunitní sítě</i>,&#8221; říká předseda sdružení Miloslav Sova. V databázi jsou všechny potřebné údaje pro zájemce o připojení, tedy ceníky, kontakty na provozovatele, popis použitých technologií, mapy pokrytí nebo výhledy z přístupových bodů.</b></p>
<p>
Databáze je přístupná na adrese <b><a href="http://www.internetprovsechny.cz/wifi.php">www.internetprovsechny.cz/wifi.php</a></b>. &#8220;<i>Ve spolupráci se serverem Mobil.cz jsme připravili i zjednodušenou verzi databáze, která je určená pro opravdu nejširší veřejnost</i>,&#8221; dodává <b>Pavel Sviták</b> ze sdružení Internet pro všechny. Tato databáze je přístupná na adrese <b><a href="http://www.mobil.cz/mapawifi">www.mobil.cz/mapawifi</a></b>.</p>

<!--more--><p>
&#8220;<i>Do naší databáze může přidat informace každý provozovatel bezdrátové sítě</i>,&#8221; vysvětluje Pavel Sviták a dodává: &#8220;<i>Stačí nám poslat e-mail se všemi informacemi, nebo vyplnit on-line dotazník na našich stránkách. Na Mobil.cz je k dispozici i vzorový dokument, který pomůže každému s registrací jeho sítě</i>.&#8221; Před zařazením do databáze jsou údaje ještě kontrolovány. Proto je nutné, aby každý zájemce o zařazení do databáze vyplnil pečlivě všechny požadované údaje.</p>
<p>
O databázi je podle <b>Miloslava Sovy</b> velký zájem, v říjnu zaznamenal server Internet pro všechny <b>25 522</b> unikátních návštěvníků, v listopadu pak 22 964. &#8220;<i>Zájem je nejen mezi návštěvníky, ale i mezi provozovateli. Jen za poslední měsíc je v databázi <b>70 nových sítí</b> a dalších 60 čeká na kontrolu údajů</i>,&#8221; říká Miloslav Sova. Databáze je zaměřena <b>především na sítě, které nabízejí možnost paušálního připojení.</b> Síť může být provozovaná na komerčním i komunitním principu, kdy se uživatelé dělí o náklady nebo se mohou připojovat zcela zdarma.</p>
<p>
&#8220;<i>Databáze vznikla jako reakce na neochotu Českého Telecomu nabízet paušální připojení přes dial-up. Chtěli jsme usnadnit připojení k internetu všude, kde není rozumná alternativa k modemovému připojení k internetu a GPRS není z finančních nebo technických důvodů pro uživatele dostupné</i>,&#8221; vysvětluje Miloslav Sova a dodává: &#8220;<i>Odhadujeme, že do konce <br/>roku  počet sítí v naší databázi <b>určitě překročí počet 200.</b> Toto množství však <br/>netvoří <b>ani polovinu</b> všech sítí, které v současné době v ČR nabízejí uživatelům připojení k Internetu.</i></p>
<p>
Více informací najdete na stránkách <a href="http://www.internetprovsechny.cz/">www.internetprovsechny.cz</a> nebo kontaktujte:<br/>Miloslav Sova, +420 603 506 528, <a href="mailto:miloslav.sova@internetprovsechny.cz">miloslav.sova@internetprovsechny.cz</a></p>
<p>
<b>O sdružení Internet pro všechny</b></p>
<p>
Občanské sdružení Internet pro všechny patří k nejaktivněji působícím sdružením v oblasti Internetu. Práci sdružení ocenil i ministr Mlynář historicky první cenou ministra informatiky, kterou dostala platforma ZUI za zásluhy o rozvoj Internetu. Sdružení Internet pro všechny se aktivně zúčastnilo také jednání internetového Fóra zřízeného ze strany ČTÚ za účelem hledání možných modelů paušálního dial-up připojení. O aktivitě sdružení svědčí i více než 230 odborných článků zveřejněných na různých internetových technických serverech a podpora ze strany uživatelů. Aktivity sdružení podporuje i více než 13 400 signatářů Výzvy za rozšíření Internetu.</p>
