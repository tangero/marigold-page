---
ID: 1498
title: CDMA450 na přelomu roku
author: Patrick Zandl
post_excerpt: ""
layout: post
oldlink: >
  https://www.marigold.cz/item/cdma450-na-prelomu-roku
published: true
post_date: 2005-01-27 19:14:10
---
	<p>Technologie CDMA přenesená do frekvenčního pásma 450 MHz určeného dříve analogovým systémům, je stále na postupu. Podívejme se, co se událo na sklonku roku 2004/5. </p>
	<p>Velkým bojištěm se stalo v druhé polovině roku Německo. Jak jsem upozorňoval, místní regulátor RegTP uvolnil pásmo a vyhlásil tendr o tři licence. Jelikož se přihlásili pouze dva uchazeči, staly se před vánocemi vítězi nepříliš překvapivě Inquam Deutschland a T-Mobile. Zatímco na firmu T-Mobile si asi vzpomeneme, Inquam je investičně prodloužená ruka Qualcommu, firmy, která za prosazováním a techniku CDMA450 stojí. </p>
	<p>Zatímco u Inquamu je tedy zřejmé, že použije CDMA450 a Německo se tedy stane první západoevropskou zemí používající tuto technologii (Portugalsko se příliš nerozebíhá a navíc je zde nasazována technologie překvapivě jako FWA), německý T-Mobile spekuluje nad tím, co použije. Nejdříve to vypadalo také na CDMA450 – překvapivě. Pak ale Siemens podepsal dohodu o spolupráci s Flarionem o prodeji koncových zařízení s FlashOFDM a zdá se, že je vymalováno. Pokud z toho, že T-Ventures má podíl ve Flarionu, chcete automaticky vyvozovat, že T-Mobile také u Flarionu nakoupí, tak zase tak jednoduché to není – René Obermann je placený za výsledky své skupiny a její (a vlastní) blaho za blaho investic T-Ventures nevymění bez ústupku. </p>
	<p>V polovině února (zatím to vypadá na 17.) se má rozhodnout o udělení licencí také ve Švédsku, následně i ve Finsku. I zde je slušná šance na CDMA450, protože v jeho případě lze <strike>na rozdíl od Flarionu</strike> už dneska kombinovat hlas a data. </p>
	<p>CDMA450 se také podívá za polární kruh a to do Murmansku, největšího města za severním polárním kruhem. Zdejší operátor Skylink podepsal kontrakt s čínským ZTE na dodávce CDMA450 EV-DO sítě. I za  polárním kruhem si chtějí užívat vysokorychlostního internetu – ten je také integrální součástí nabídky služeb Skylinku a posunem k vyšším rychlostem Skylink doufá v další odbyt. </p>
	<p>Poslední a nejaktuálnější lahůdkou z tohoto týdne je podpis kontraktu ZTE s argentinskou společností CoTeCal (Co-operative Telefonica Calafate), jedním z největších argentinských operátorů. Tomu ZTE dodá CDMA450 síť – ačkoliv tady se bude zřejmě důraz klást především na hlas. ZTE se tak řadí k nejůspěšnějším prodejcům CDMA450 infrastruktury, na svém kontě má již z dřívějška CDMA450 sítě v Norsku, Rusku, Venezuele a Brazílii.  </p>
	<p>Jen tak na okraj – ZTE dělá i terminály. V Cannes bude představovat údajně nejmenší UMTS telefon ZTE F808s váhou 104 gramů, rozměry 88.5mm x 44.6mm x 22.5mm, kamerou 300k pixelů a všemi dalšími běžnými cingrlátky. ZTE prodalo v roce 2003 zhruba 4,6 milionů mobilů především na domácím trhu, v roce 2004 se vydalo do světa se svými CDMA mobilkami a vytočilo rovných 12 milionů kusů. Nyní hodlá útočit i na UMTS sítě v Evropě a prodávat ještě více. </p>
	<p><img src="/wp-content/uploads/1/20050127-zte-F808.jpg" alt="ZTE F808" width="400" height="235" /></p>
	<p>V Cannes budou také představovat infrastrukturu pro EV-DO 1x Release A a UMTS R5 HSDPA. Tož se budeme těšit …
</p>