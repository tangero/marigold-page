---
title: "J&T daruje sbírku moderního umění Národní galerii"
post_excerpt: "Tohle je tak ojedinělý počin, že se u něj musím zastavit. J&T Banka daruje Národní galerii třicítku obrazů mladých umělců - svou sbírku mladého umění."
layout: post
categories: [Umění, Obrazy]
thumbnail: https://admin.www.ngprague.cz/images/6732/Smlouva-NGP-JT-banka_foto_AdelaKremplova-(3).jpg
---

Tohle mi přijde velké a důležité. J&T Banka se rozhodla [předat svou sbírku moderního umění Národní galerii](https://www.ngprague.cz/o-nas/novinky/jt-banka-predava-svou-soukromou-sbirku-soucasneho-umeni-narodni-galerii-praha). J&T tradičně umění podporuje s velkým vkusem, vykupovala díla od mladých umělců oceněných Chalupeckeho cenou. A tím jim pomohla odstartovat kariéru. Rittstein nebo Koťátková by mohli vyprávět. 

Jenže umělcům by prospělo, kdyby díla získaly velké národní galerie které je mohou vystavovat a na to J&T nemá prostory. Její [Magnusart galerie](https://magnusart.cz) jsou spíš dvě cimry než Veletržák. A naopak Národní galerie nemá rozpočty na nákup moderního umění, ty moderní obrazy co mají jsou zhusta dary samotných umělců, pak soukromé donace či zápůjčky lidí, kteří si koupili obraz, vlastně na něj nemají místo, takže ho půjčí galerii výměnou za volný vstup.

No a J&T teď daruje super průřezovou sbírku v hodnotě kolem 18M Kč právě NG, která tím výrazně posílí sekci současného umění.

Děkuji, tleskám, smekám. Od J&T je to počin, který se jim nemůže vyplatit a vymyká se obvyklým počinům v oboru!

Už se těším, až se na sbírku půjdu podívat, prý by měla už brzy doplnit stálou výstavu ve Veletržním paláci. To je dobře, na tak velký prostor je tam obrovské množství nevyužitého místa. 

**A na závěr:** víte, že zde mám [rubriku Art/Obrazy](/obrazy/)? Začal jsem do ní přidávat obrazy, které mám rád nebo mne zaujaly.