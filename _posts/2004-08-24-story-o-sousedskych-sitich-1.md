---
ID: 1267
title: 'Story o&nbsp;sousedských sítích (1.)'
author: Michal Krsek
post_excerpt: ""
layout: post
oldlink: >
  https://www.marigold.cz/item/story-o-sousedskych-sitich-1
published: true
post_date: 2004-08-24 16:04:09
---
	<p>
Prakticky každý, o němž jeho okolí ví, že se zabývá Internetem se již setkal s otázkou, které se bojí jako čert kříže: "Hele a jak se mám připojit, aby to bylo nejlevnější?" </p>
<p>
Ti známí, kteří si mohou dovolit připojení za tisícovku měsíčně, už nějaké to připojení mají. Nicméně většina lidí nechce nebo nemůže litr do připojení každý měsíc vložit. Takže čas od času někomu doporučím připojení do komunitní sítě (a obvkle na mě zůstane alespoň částečně technická realizace). Momentálně  řeším tři různé kauzy, přičemž všechny mohou být zajímavé. Zkusme tyto kauzy sledovat. Podotýkám, že to nejsou jediné věci, které řeším, tak nečekejme, že budou vyřešeny za den. Také podotýkám, že všechny uživatele hodlám smerovat k síti <a href="http://czfree.net/">CZFree.Net</a>.</p>
<p>
Moje přístrojové vybavení je velmi chudé, nejsem žádný profi montážník ve vysokých výškách. Měření uskutečňuji pomocí svého <a href="http://www.tsbohemia.cz/notebook/ipaq3850.html">iPAQa 3850</a>, jacket pro PC card, <a href="http://www.eastnet-cr.cz/older/orinoco/eng/products/karta.htm">WiFi kartu Orinoco silver card</a>, software <a href="http://www.netstumbler.com/downloads/">Ministumbler</a>, pigtail a nějakou (směrovou) anténu. Podotýkám, že se nepovažuji za nějakého duchovního vůdce (guru) v oblasti WiFi, moje znalosti leží v oblasti propojování rozsáhlých IP sítí.</p>
<p>
Podívejme se tedy na dění, které se událo až dodnes.</p>

<!--more-->	<p>
První kauza je nejjednodušší. Připojení rodiny v centru Prahy. Rodina žije v posledním patře činžovního domu s poměrně vysokou střechou (střecha vysoká asi 4 metry). Při první návštěvě jsem proměřil signál u všech oken 10 dBi anténou - okna do dvora (žádný signál), klíče na střechu nebyly k dispozici. Při druhé návštěvě jsem 19 dBi anténou zjistil nějaké bezdrátové sítě, nicméně ani jedna z nich nebyla v CZFree. Na hřeben střechy jsem nevylezl, neboť mi to připadalo docela nebezpečné a neměl jsem dostatečné jištění. Nicméně nepochybuji o tom, že tam signál bude (střecha je nad úrovní ostatních) a navíc jsem pohledem z vikýře objevil stožárek, kam bude možno anténu upevnit. Délka kabelu bude kolem deseti metrů. Objednal jsem u společnosti <a href="http://www.wifishop.cz/inshop/">VanCo</a> kabel a směrovou anténu. Anténu nechám vytáhnout na střechu a přimontovat. Následně na střechu vylezu s iPAQem a anténu zaměřím na některý přípojný bod sítě CZFree.Net. Pakliže se s provozovatelem dotyčného přípojného bodu nedohodnu, zkusím jiný přípojný bod.</p>
<p>
Budu muset ještě vyřešit připojení počítače v domácnosti, což je notebook s Windows 95. Nicméně moje oblíbená PC card Orinoco silver card má ovladače i pro Windows 95, tudíž je možné očekávat, že to připojení rozeběhneme.</p>
<p>
Zítra se podíváme na dvě další kauzy. </p>
