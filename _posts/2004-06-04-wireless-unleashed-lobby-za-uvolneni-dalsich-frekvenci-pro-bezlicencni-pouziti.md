---
ID: 1126
title: 'Wireless Unleashed &#8211; lobby za uvolnění dalších frekvencí pro bezlicenční použití'
author: Patrick Zandl
post_excerpt: ""
layout: post
oldlink: >
  https://www.marigold.cz/item/wireless-unleashed-lobby-za-uvolneni-dalsich-frekvenci-pro-bezlicencni-pouziti
published: true
post_date: 2004-06-04 08:51:00
---
	<p>
Amerika je zemí realizace některých mých snů (některých podtrhuji). Skupina lidí zde založila tzv <a href="http://wirelessunleashed.com/">Wireless Unleashed</a> - fórum, nebo chcete-li <b>lobby, které se snaží zpropagovat myšlenku uvolnění dalších frekvencí pro bezlicenční použití</b> (samozřejmě v USA). Za webem stojí pánové Kevin Werbach, Andrew Odlyzko, David Isenberg a Clay Shirky - tedy lidé v USA známí svojí aktivitou, zejména publikační. A zajímavé je, že web podporuje Microsoft, přičemž <a href="http://wirelessunleashed.com/about.html">v popisu webu</a> se jasně říká, že Microsoft nezasahuje do obsahové části, jen se mu líbí myšlenka uvolnění frekvencí pro bezlicenční pásmo. Bezpochyby pro to, že v tom Microsoft vidí další business - což ale není nic špatného. </p>

	<p>
Nadchlo mne to - něco podobného by mělo vzniknout u nás, to byla ihned moje první myšlenka. Mělo by být více bezlicenčních frekvencí, o tom není sporu. Pak mne napadla druhá myšlenka: <b>bohužel by to muselo vzniknout na celoevropském základě</b>. Protože česká regulace frekvencí podléhá celoevropské regulaci a to už zdaleka není taková selanka, jako jít vysvětlovat vcelku rozumné americké FCC, že by pár frekvencí měla nahodit bezlicenčně. Ale myšlenka je to lákavá a hlavně prospěšná, už dlouho mi leží v hlavě, že by nějaká taková aktivita měla vzniknout. Je někdo pro?
</p>
