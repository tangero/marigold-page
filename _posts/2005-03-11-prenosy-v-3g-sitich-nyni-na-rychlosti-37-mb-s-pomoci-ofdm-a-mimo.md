---
ID: 1575
title: 'Přenosy v&nbsp;3G sítích nyní na rychlosti 37 Mb/s pomocí OFDM a&nbsp;MIMO'
author: Patrick Zandl
post_excerpt: ""
layout: post
oldlink: >
  https://www.marigold.cz/item/prenosy-v-3g-sitich-nyni-na-rychlosti-37-mb-s-pomoci-ofdm-a-mimo
published: true
post_date: 2005-03-11 08:40:00
---
	<p>Nortel tento týden slavnostně oznámil, že se mu podařilo na šířce pásma 5MHz dosáhnout v 3G spektru přenosové rychlosti 37 Mb/s s pomocí modulace OFDM a vicenásobných antén MIMO.</p>
	<p>Hezký to úspěch. Nortel tuhle svoji technologii tlačí jak do UMTS tak do CDMA2000 standardu pro rychlá data. Nic proti tomu, jen abyste byli v obraze, jak rychle trvá, než se takovéhle úspěchy dostanou z demonstrační laboratoře mezi nás, prostý plebs nevybavený testovacími terminály zvícími šatní skříně: před dvěmi lety v únoru 2003 předváděl Nortel na podobné technologii rychlosti 20 Mb/s a také kolem toho byla spousta slávy. Dodnes se ve všech 3G systémech musíme spokojit s rychlostmi o řád nižšími, takže pár roků není žádná míra. </p>
	<p>Ale je hezké sledovat rychlostní rekordy v 3G – je to jako ve formuli jedna. Víte, že takovou rychlostí se nikdy nesvezete a to auto, na kterém to vytočili, si nikdy nekoupíte. V případě Nortelu to platí také – sice se kasá vysokými testovacími rychlostmi, nicméně komerčně nasaditelné řešení HSDPA pro UMTS od něj mi přišlo jako z hodně slabého soudku...
</p>