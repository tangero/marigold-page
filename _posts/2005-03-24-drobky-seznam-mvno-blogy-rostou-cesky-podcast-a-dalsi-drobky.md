---
ID: 1591
title: 'Drobky: seznam MVNO, blogy rostou, český podcast a&nbsp;další drobky'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-seznam-mvno-blogy-rostou-cesky-podcast-a-dalsi-drobky
published: true
post_date: 2005-03-24 07:16:00
---
	<p>Narazil jsem na skvělý <b>seznam MVNO, Mobile Virtual Network Operators</b> - virtuálních mobilních operátorů (těch, co nemají mobilní síť, ale pronajmou si ji a tváří se, jako by ji měli). Takoví mají dorazit i k nám, EU chce, aby uvolnění trhu pro MVNO bylo povinné stejně, jako pro alternativní pevnolinkové operátory. Zatím to u nás povinné není a pokud si chcete založit virtuálního operátora, musíte se dohodnout s nějakým vlastníkem místní mobilní sítě. <a href="http://www.takashimobile.com/mvno.html">Tenhle seznam</a> vám řekne, kde a jak moc MVNO frčí. </p>
	<p>Další zajímavý drobek patří do kategorie vyhledávání knih. <a href="http://amaztype.tha.jp/">Amaztype</a> je služba, kde zadáte, co hledáte a ono vám to na "hromadu, kterou se můžete prohrabávat" vyhází nalezené knížky (či DVD a CD) z Amazonu. </p>
	<p>Na webu <a href="http://www.komunikatory.cz/">Komunikátory.cz</a> najdete odkazy a screenshoty na Windows Mobile 2005 aka Magneto.</p>
	<p>První <b>český horký kandidát na podcast</b> jsou stránky <a href="http://www.rozhlas.cz/cro6/audio">audioarchívu Českého Rozhlasu 6</a>. Už by stačilo jen ty MP3 vřadit do zvláštního RSS - neznáte někdo někoho, kdo ty stránky dělá, že bychom ho třebe přemluvili? Je tu dost zajímavé publicistiky, která se hodí (upozornil <a href="http://www.bakovdevils.cz">Bakovský ďábel</a>).</p>
	<p>Pokud máte rádi teorii weblogů, podívejte se na <a href="http://www.dashes.com/anil/2005/03/21/the_blog_cycle">článek Anil Dashe The Blog Cycle</a>. Zajímavé shrnutí cyklů, jimiž blogy procházejí. Na Telecom Flashi zase stojí za prolétnutí zrakem článek <a href="http://www.telecomflash.com/default.asp?journalid=5&amp;func=articles&amp;page=0503tf0401&amp;year=2005&amp;month=3">Still Waiting for the Semantic Web</a> - podtitulek je výmluvnější: Sir Tim Berners-Lee, WWW inventor, says Web evolution is "not fast".</p>
	<p>Když už jsme u těch weblogů, zajímavé zjištění: <b>NY Times jsou předehnány kumulovanou návštěvností blogů umístěných na blogspot.com</b> (free umístění weblogů z Blogger.com). Potvrzuje to <a href="http://www.alexa.com/data/details/traffic_details?&amp;compare_sites=nytimes.com&amp;y=r&amp;q=&amp;url=blogspot.com">srovnání z Alexy</a>. Opravdu ještě považujete weblogy za minoritní záležitost?
</p>