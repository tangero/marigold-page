---
ID: 322
title: >
  Paušál za GPRS ve Finsku končí. Co
  my?
author: Patrick Zandl
post_excerpt: ""
layout: post
oldlink: >
  https://www.marigold.cz/item/pausal-za-gprs-ve-finsku-konci-co-my
published: true
post_date: 2003-05-28 08:34:00
---
<p>
Finský operátor DNA tento měsíc končí svůj GPRS datový paušál. Od června už nebude za paušální poplatek možno přenést neomezený počet dat, nově bude za paušál 100 MB dat a každý další megabajt dat vyjde na 1,22 &#8364;. Podle vyjádření lidí z DNA byly získány zkušenosti s tím, co zákaznící chtějí a potřebují a bylo možno přistoupit k tomuto omezení. </p>

<p>
Někteří operátoři (a mezi nimi i náš Eurotel) pojali <STRONG>datový paušál pro GPRS jako velký průzkum</STRONG> toho, co zákazníci používají a k čemu data chtějí a také kolich jich přenesou. Data v mobilních sítích jsou (a má to ekonomický základ) dražší, než v sítích pevných, operátorovi se nevyplatí dávat data za paušál. Operátor láká zákazníky, aby si na mobilní data zvykli a vyzkoušeli je. Většina zákazníků hodně dat přenese v první euforii, ale za pár měsíců již přenáší o 60% dat méně. Zrušení datového paušálu pak odřízne zákazníky, kteří si z GPRS udělali náhradu pevné linky, zatímco pro většinu ostatních neznamená podstatné zvýšení ceny, ale přitom zachování návyku, že GPRS lze běžně používat bez obavy o peněženku. </p>

<p>
U nás je to logicky trochu jiné kvůli <STRONG>nesmyslné kombinaci cen, rychlosti a dostupnosti pevného internetového připojení</STRONG> (vina zejména u Českého Telecomu), hodně lidí je ochotno zde GPRS používat jako náhradu pevné linky a i proto si myslím, že výsledky akce Eurotelu budou z jeho hlediska jako mobilního operátora obtížně využitelné. Finské DNA tvrdí, že ve více jak dvou třetinách případů se změnila pozice uživatele GPRS připojení v síti oproti předchozímu připojení. Jak by to vypadalo u nás? </p>

<p>
Moje sázka: Eurotel zruší GPRS paušál do konce ledna 2004. </p>
