---
ID: 1602
title: 'Telecom a&nbsp;Seznam &#8230; nic lepšího neznám?'
author: Michal Krsek
post_excerpt: ""
layout: post
oldlink: >
  https://www.marigold.cz/item/telecom-a-seznam-nic-lepsiho-neznam
published: true
post_date: 2005-04-01 15:21:34
---
	<p style="MARGIN: 0px"><b>Oook píše:</b>Tak se nám to všechno pěkně schází dohromady, paní Müllerová, pravil Švejk, sotva&nbsp;se dozvěděl, že odvolávaná vláda s několika ministry, kteří podali demisi,&nbsp;která nebyla přijata, prodává místní Telecom Telefónice.<br /><br />Telefónica totiž vlastní Terra Lycos, který vlastní minoritní podíl v Seznamu (a podle některých zdrojů na vlastní kůži zkusila, co je být minoritním akcionářem na Divokém Východě). <br /><br />Pokud se podíváme na Telecom a Seznam, stojí prakticky ve všech oblastech na opačných stranách. Namátkou:<br /><br /></p>

	<ul>
	<li>Seznam disponuje skutečně silnou a pozitivně vnímanou značkou (značka Telecomu je také silná, nicméně ne tak pozitivně vnímaná) 
	<li>Seznam má jasně definovaného vlastníka, který má jasnou strategii (u Telecomu je většinovým vlastníkem stát) 
	<li>Seznamu se daří uvádět či znovuuvádět nové služby - a vypadá to, že uživatelé mu to baští, zatímco prakticky každý projekt Telecomu založený na IP&nbsp;schází na úbytě&nbsp;(či již byl odstřelen). 
	<li>Naproti tomu Telecom disponuje prakticky bezedným měšcem na uvádění nových služeb.
	<li>Telecom disponuje také telekomunikační infrastrukturou a vazbou na velké hráče. </li>
	</ul>
<p>Nojo, ale jsou vůbec nějaké projekty, které by mohly být předmětem partnerství? Určitě nějaké najdeme. Co třeba projekt VoIP, který Telecom zastřeší technologicky, zatímco Seznam ho pokryje marketingově? Co třeba injekce do Starzone, která je ve fázi klinické smrti? <br /><br />A nakonec - co celá ta šaráda Telecomu s Microsoftem a Digitální domácností? Možná ředitel Telecomu kouká celý večer na akciové kursy, ale většinu lidí hejbající se čárky tak neberou. Seznam může být dodavatelem obsahu pro takový portál.<br /></p>

<p>A nakonec Ivo prodá zbylé akcie Terra Lycosu a odjede se rekreovat na Bahamy za Viktorem.
</p>
