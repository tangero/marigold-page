---
ID: 953
author: Patrick Zandl
layout: post
oldlink: 'https://www.marigold.cz/item/mobildrobky-reklama-z-plakatu-do-mobilu-foma-pro-umts-gsm-wifi-je-v-polsku-dvakrat-drazsi-nez-u-nas

  '
post_date: 2004-03-29 09:23:00
post_excerpt: ''
published: true
summary_points:
- Japan Ubiquitous Systems vyvinula multimediální rozšíření pro reklamní plakáty s
  infraportem.
- NTT DoCoMo uvede mobil pro FOMA, UMTS/GSM sítě a roamingové smlouvy.
- Lupa.cz publikovala článek o růstu mobilního připojení přes internet dle iAuditu.
- MobilMania porovnává nabídku WiFi od českých operátorů, v Polsku je dražší.
title: "'Mobildrobky: reklama z plakátu do mobilu, FOMA pro UMTS/GSM, WiFi je"
  v&nbsp;Polsku dvakrát dražší než u&nbsp;nás&#8230;'
---

<p>
Japonská firma <A href="http://j-u-s.co.jp/" target=_blank>Japan Ubiquitous Systems</A> vyvinula <STRONG>multimediální rozšíření pro reklamní plakáty</STRONG>. Celá věc využívá faktu, že v Japonsku je prakticky každý mobil vybavený infraportem a je tak možno do mobilu posílat obrázky. Zařízení se tedy montuje k plakátům a stačí na něj zamířit telefon a dostanete do mobilu další rozšiřující informace k tématu plakátu, například podrobnější ceník, mapku, slevový kupon atd. Zatím se to testuje u východu 8 ve stanici Tameike-Sanno v Tokiu (kdybyste měli cestu kolem), ale v květnu by měly následovat další stanice. </p>

<p>
V&#160;Japonsku zůstaneme - zdejší operátor <STRONG>NTT DoCoMo&#160;chce ještě v letošním roce uvést na trh mobil pro síť FOMA, který také zvládne telefonovat v evropských UMTS/GSM sítích</STRONG>. Zároveň s tím DoCoMo zřejmě uzavře roamingové smlouvy s evropskými WCDMA operátory, očekává se, že první bude britská 3, do jejíž sítě lze již provádět i videotelefonány z Foma telefonů. Zdroj: <A href="http://k-tai.impress.co.jp/cda/article/news_toppage/18168.html" target=_blank>K-Tai Watch</A>.</p>

<p>
<A href="http://www.lupa.cz/clanek.php3?show=3276" target=_blank>Na Lupě </A>najdete článek <STRONG>věnovaný růstu mobilního připojení přes internet založený na výsledcích iAuditu</STRONG>. Nepřekvapí, že Oskar prakticky svůj podíl na trhu nezvyšuje, však také nemá žádný paušál. Autorem článku je Michal Krsek a autor sám říká, že není novinářem ;)</p>

<p>
Na Mobil.cz zase najdete článek věnovaný zamyšlení nad CDMA - něco takového, jako jsem ráno psal já. <A href="http://mobil.idnes.cz/legislativa/Liberalizace/altopschtejicdma040329.html" target=_blank>Alternativní operátoři chtějí nabízet internet přes CDMA Eurotelu</A>. A jak jsem psal o těch senzorových sítích, tak Mobil tomu také věnuje článek - tentokráte jde o senzorové sítě založené na ZigBee a už podle nadpisu poznáte, že článek psal Petr Nachtmann: <A href="http://mobil.idnes.cz/mobilni_komunikace/mobilni_technologie/senzorovesite040329.html" target=_blank>Bezdrátové senzorové sítě přinesou vyšší bezpečnost a ohrozí soukromí</A>.</p>

<p>
A na MobilManii <A href="http://www.mobilmania.cz/Profi/AR.asp?ARI=106888" target=_blank>porovnává Tomáš Votruba </A><STRONG>nabídku WiFi od našich operátorů</STRONG>. A zdá se vám WiFi od našich operátorů drahé? Na tomto <A href="http://gsmonline.pl/news/?link=show_details.php?id=8802" target=_blank>polském serveru je článek</A>, kde autor<STRONG> vzdychá nad drahotou WiFi v Polsku a poukazuje na situaci v České republice,</STRONG> kde je WiFi od mobilních operátorů za poloviční cenu...</p>