---
ID: 1239
author: Noname
layout: post
oldlink: 'https://www.marigold.cz/item/zprava-z-tisku

  '
post_date: 2004-08-09 11:00:18
post_excerpt: ''
published: true
summary_points:
- CDMA rychlost klesá, extrapolace předpovídá 70-160 kbit/s koncem srpna.
- CDMA má výhody v dostupnosti a novinářské podpoře, navzdory ceně.
- Tiscali česká pobočka bude prodána italským vedením, nezávisle na výsledcích.
- Telekomunikační firmy prochází změnami, bezdrátové sítě a pevné linky umírají.
title: Zpráva z&nbsp;tisku &#8230;
---

<p>
... obě delegace položily pak věnce na hrob neznámého vojína ... (schválně kdo pozná, která píseň takto začíná).<br/>Ale tento příspěvek je samozřejmě o něčem jiném - co je tématem dnešních novin. Ačkoliv je okurková sezóna, dvě témata jsou myslím stěžejní - CDMA a Tiscali.<br/>O CDMA se píše na <a href="http://www.zive.cz/h/Uzivatel/AR.asp?ARI=117903">Živě</a> v článku, jež srovnává rychlosti ADSL a CDMA. Zajímavější je ovšem spíše vývoj (pád) rychlostí CDMA během uplynulého týdne - když jsem zkusil výsledky extrapolovat do konce srpna, vyšla mi rychlost mezi 70-160 kbit/s (podle způsobu extrapolace). Věřme, že Eurotel bude stav monitorovat a v případě potřeby upgradovat (přidávat sektory a navyšovat kapacitu páteře), tak aby dosahoval stabilně slibované průměrné rychlosti okolo 256 kbit.<br/>Na <a href="http://www.mobilmania.cz/Operatori/AR.asp?ARI=107887">Mobilmanii</a> zase uveřejnili vybrané diskusní příspěvky o CDMA z posledního týdne, svým způsobem je to takové FAQ (ČKD - často kladené dotazy) k této službě.<br/>CDMA je vůbec zajímavé. Když by všichni lidé mysleli přísně racionálně, tato služba by neměla šanci na masový úspěch. 95% lidí si vystačí s měsíčním objemem 1-3 GB (věřte či ne, mám ale dost detailní data k tomu, abych to věděl velmi přesně), pro tyto lidi je tedy ADSL o srovnatelné rychlosti 2× levnější. Z nich jen velmi málo (5%?) lidí má notebook či počítač i na chatě, aby využili mobility, kterou jim přináší CDMA. Takže logicky vzato by mělo být CDMA pro ty, kteří nejsou v dosahu ADSL a pro max. 10% ostatních. Jenže CDMA má dvě ohromné výhody - předně jeho nástup není a nebude tak problematický jako ADSL (vysoké ceny, problémy, rychlost) a tak nemusí těžko získávat ztracenou reputaci. Ale hlavně - všichni novináři mají notebooky a tak je CDMA pro ně tou nejlepší volbou a tak to budou i popisovat, ačkoliv pro většinu jejich čtenářů tomu může být jinak.</p>
<p>
O Tiscali se píše ve dvou článcích, oba stojí za přečtení. <a href="http://www.lupa.cz/clanek.php3?show=3553">Lupa</a> dává spíše podklady pro vlastní uvažování, <a href="http://www.zive.cz/h/Byznys/AR.asp?ARI=117900">Živě</a> nabízí výsledek. Pro ty co to nesledují -  italský šéf Tiscali (bývalý místní šéf Video on line) oznámil, že m.j. českou pobočku prodají. Česká pobočka se to pokusila "zjemnit" a uklidnit své zákazníky, že prý proběhne audit, a že jsou úspěšní, a tak se nebojí. Ale jak píše Hlavenka "to, zda Tiscali v ČR vykazuje dobré nebo špatné výsledky, je pro rozhodnutí o prodeji zcela irelevantní".<br/>Zatím to není moc zřejmé, ale IMHO se schyluje v ČR k ohromným změnám, a tohle je jen další ze signálů. Contactel jen tak tak unikl prodeji, Aliatel bude zřejmě prodán do konce roku (nejvážnější zájemce je GTS, uvnitř to už všichni považují za hotovou věc) a teď je k mání i Tiscali.<br/>Ale hlavně firmy prochází ohromnými změnami uvnitř - jejich dříve stěžejní bezdrátové sítě umírají, stejně tak pevné linky do rychlosti 256 kbit. Vždyť jen za pronájem 256 kbit okruhu se Telecomu platí cca. 10 tisíc, ale ADSL o průměrné stejné rychlosti stojí 25× méně! Dial-up pomalu klesá, možná se dokonce sníží propojovací poplatky, které jej zabijí úplně. A do toho konkurence v podobě malých místních Wi-Fi "poskytovatelů", kterým prostě konkurovat nemohou.<br/>Rok 2004 bude tedy podle mě naprosto přelomovým v historii telekomunikací.</p>