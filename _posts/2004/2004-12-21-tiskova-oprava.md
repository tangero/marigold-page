---
ID: 1450
author: Noname
layout: post
oldlink: 'https://www.marigold.cz/item/tiskova-oprava

  '
post_date: 2004-12-21 10:21:06
post_excerpt: ''
published: true
summary_points:
- Autor byl kritizován za PR článek o Wifi shopu a uznal chyby.
- InWifi má zobrazený stav zásob, ale méně zřetelný než Wifi shop.
- SMS potvrzování objednávek je novinka, kterou ostatní obchody nemají.
- InWifi nabízí slevy, rychlé dodání, individuální komunikaci a další výhody.
title: Tisková oprava
---

<p>
Když jsem psal článek na "<a href="/item/nakup-na-wifi-shopu">Nákup na Wifi shopu</a>", byl jsem vámi hodně kritizován. Nevadí mi, když mě lidé obviňují, že píšu PR články (viz "<a href="/item/jsem-hnusny-uplatny-hrdobec">Jsem hnusný úplatný hrdobec</a>") ovšem v tomto respektive v jeho komentářích jsem se dopustil chyb, na které mě e-mailem upozornil pan Klečka z další firmy obchodující s Wi-Fi technikou <a href="http://www.inwifi.cz">InWifi.cz</a>, a já se je tímto pokusím uvést na pravou míru.</p>

<p>
Napsal jsem: "<span style="font-style: italic;">Krom toho také mají </span><b style="font-style: italic;">on-line stav skladových zásob</b><span style="font-style: italic;">, takže víte přesně co je a co není, umí </span><b style="font-style: italic;">potvrzování objednávek a dodávek e-maily a SMS</b><span style="font-style: italic;"> což je velmi užitečná vlastnost a afaik také nikdo jiný nemá</span>". Na všech těchto informacích trvám, ovšem věta může vyznít jinak než jsem myslel.</p>

<p>
Wifi shop zobrazuje on-line stav skladových zásob formou zelené a červené ikony je skladem, není skladem. On-line myslím to, že tato informace je dle sdělení zaměstnanců Wifi shopu brána přímo ze systému a tudíž vždy aktuální. V komentářích jsem ale napsal, že InWifi žádný zobrazovaný stav zásob nemá, což není pravda, má jej<span style="text-decoration: line-through;">, i když jen zřejmě formou komentáře k produktu</span> a dokonce ukazuje přímo aktuální počty. I když jsem ale několikrát prohlížel jejich stránky, tak jsem to prostě nenašel, nebylo to ani u ceny, ani v košíku, prostě nikde kde bych to čekal, tato informace je totiž uvedena pouze zeleným fontem pod obrázkem, a tak i na mém 19" monitoru není na první pohled vidět (viz např. tento <a href="http://www.inwifi.cz/eshop/?go=items&amp;cat=7&amp;sub=20&amp;item=201">detail produktu</a>). Ostatní obchody to mají řešené <span style="text-decoration: line-through;">podobně jako InWifi</span> pouze formou poznámky, ale někomu to může vyhovovat více než ona barvou odlišená ikonka, já spíše věřím těm on-line datům (není tam žádné zpoždění, než je někdo edituje), ovšem ani ty nemusí zajistit, že to co je zobrazeno skladem také opravdu skladem je (může tam být jeden kus a zelená ikonka, vy ale koupíte dva; nebo objedná více lidí ve stejný moment a podobně), od toho jsou potvrzovací e-maily.</p>
 
<p>
Druhá část věty v článku "<span style="font-style: italic;">umí </span><b style="font-style: italic;">potvrzování objednávek a dodávek e-maily a SMS</b><span style="font-style: italic;"> což je velmi užitečná vlastnost a afaik také nikdo jiný nemá</span>" byla velmi špatně formulovaná. Chtěl jsem pomocí ní informovat o novince — SMS potvrzování, které opravdu nikdo nemá, ale tak jak jsem to napsal to vypadá, že ostatní obchody nemají ani potvrzování formou e-mailů, což samozřejmě pravda není. Pan Klečka i napsal, že je samozřejmě možné napsat jako e-mail nějaký, který to přesměruje na SMS na mobil, takže i to mají, ovšem já to jako SMS potvrzování neberu (to už bych pak mohl cokoliv).</p>
 
<p>
Další s čím pan Klečka nesouhlasil je prohlášení výrobců, to ale vyvracet nebudu. Chápu ale, že tyto chyby mohly poškodit ostatní prodejce, což jsem neměl v úmyslu a velice se za ně omlouvám. Abych alespoň částečně svou chybu napravil, požádal jsem pana Klečku o informaci, jestli i oni mají nějaké vlastnosti které jiní nemají, či zajímavé výrobky, ať sem mohu na "revanš" napsat něco o nich. Dotyčná část odpovědi je zde: <i>"</i> <i>Zákazníci u nás oceňují především výrazné slevy u větších objednávek a stálých obchodních partnerů (cca 30%), skutečně online skladové zásoby, individuální komunikaci se zákazníky (emaily, telefony), možnost odběru na fakturu, velké množství zboží na skladě (95% položek skladem), dodávky zboží do 24 hodin od objednání, možnost osobně vyzvednout veškeré zboží v sortimentu, možnost vrácení zboží bez udání důvodu, řešení VŠECH reklamací okamžitou výměnou za nový kus, jedinečnost sortimentu (StarOS, WRAPy, Atheros pro 5 GHz) přehledný a rychlý eshop a mnoho dalších drobností"</i>.</p>

<p>
Aby se i ostatní prodejci necítili dotčeni, pak alespoň seznam 4 největších (dle abecedy): <a href="http://www.elity.cz">www.elity.cz</a>, <a href="http://www.inwifi.cz">www.inwifi.cz</a>, <a href="http://www.i4.cz">www.i4.cz</a>, <a href="http://www.wificentrum.cz">www.wificentrum.cz</a>, <a href="http://www.wifihw.cz">www.wifihw.cz</a>, <a href="http://www.wifishop.cz">www.wifishop.cz</a>. Ostatní napište do diskuse a já vás připíšu. Věřím v rozumnost místních čtenářů a že se nenecháte ovlivnit ani mnou, ani nikým jiným a rozhodnete se sami, který obchod vám vyhovuje nejvíce.</p>