---
ID: 1423
author: Patrick Zandl
layout: post
oldlink: 'https://www.marigold.cz/item/sny-a-svatba-plus-svatebni-oznameni-na-mobil

  '
post_date: 2004-11-30 12:59:56
post_excerpt: ''
published: true
summary_points:
- Svatba se blíží, autor trpí nespavostí a sny o problémech s parkováním.
- Parkovací místa pro svatebčany u radnice jsou vyhrazená, což autor osobně ověřil.
- Googgi vytvořilo mobilní svatební oznámení pro Nokia telefony s WAP push.
- SMS zpráva pro získání oznámení stojí 50 Kč a technicky ji zajišťuje Pipeline a.s.
title: Sny (a&nbsp;svatba) plus svatební oznámení na mobil
---

<p>
Poslední tři dny do svatby. Prakticky nespím. Když usnu, zdá se mi, jak jedeme autem na radnici, jak přijedeme před radnici a nedá se tam nikde zaparkovat. Matrikářka mne ujistila, že to nehrozí, že je tam hromada parkovacích míst vyhražených pro svatebčany. Šel jsem se tam podívat. Fakt jsou. Večer jsem v klidu usnul a zase se mi zdál hrozný sen, že tam přijedeme a někdo si tam prostě jen tak frknul auto a zase se nedá zaparkovat. </p>

<p>
Uklidňoval mne Petr, že když na to přijde, prostě hodíme auta na chodník a on je zaparkuje. Skoro to zabralo, protože vím, že Petr zaparkuje vždy a všude. Ale stejně, na něco jsem musel zapomenout. Jenže na co&#8230;</p>

<p>
V Googgi vytvořili speciální <b>&#8220;mobilní svatební oznámení&#8221;</b> a propašovali jsme ho do systému. Pokud máte Nokia mobil s barevným displejem, můžete si poslat SMS s textem <i>B W3576</i> na číslo 9070950, přijde vám to oznámení přes WAP push na mobil (nutno mít wap) - je vytvořeno jako tapeta na displej pro Nokia Series 40 telefony. Cena zprávy je 50 Kč s DPH, to je stejně, kolik stojí levnější statební oznámení, jenom ho zaplatíte vy :) A abych udělal povinnosti zadost, službu technicky zajišťuje <a href="http://www.pipeline.cz">Pipeline a.s.</a> a provozuje ji Googgi s.r.o. a jeho <a href="http://www.bublo.com">Bublo</a> portál.
</p>