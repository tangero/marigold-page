---
ID: 943
author: Patrick Zandl
layout: post
oldlink: 'https://www.marigold.cz/item/t-mobile-preci-muze-cdma-sit-spustit-ihned

  '
post_date: 2004-03-24 08:06:00
post_excerpt: ''
published: true
summary_points:
- Stádník vidí zásah do licence 450 MHz jako "znárodnění".
- Mlynář obdržel dopis od T-Mobile s požadavkem na frekvenci 450 MHz.
- T-Mobile dle Mlynáře a autora pravděpodobně síť v pásmu 450 MHz stavět nehodlá.
- T-Mobile může spustit CDMA síť na již zaplacených 3G frekvencích.
title: "T-Mobile přeci může CDMA síť spustit ihned…"
---

<p>
Včerejší konference "Kráčíme k širokopásmovým zítřkům" přinesla mimi jiné vyjádření šéfa ČTÚ D. Stádníka k nárokům na frekvenci 450 MHz - ten řekl, že licence je udělena do roku 2011 a sahat na ni mu "zavání znárodněním". Což lze pochopit. Ministr Mlynář také řekl, že mu přišel dopis rozesílaný T-Mobilem s požadavkem na přidělení této frekvence a nastolení "fér prostředí", ale že si nemyslí, že by T-Mobile v této frekvenci svoji přístupovou síť kdykoliv stavěl. Také si to myslím, ze strany T-Mobile mi to přijde jen jako obstrukce a snaha zabránit zadarmo konkurenci přijít se zajímavou službou. A víte, proč si to myslím? <STRONG>Protože T-Mobile může spustit svoji CDMA síť kdykolív se mu zachce.</STRONG> Mluvíme samozřejmě o 3G frekvencích v pásmu 2 GHz, které si T-Mobile už zaplatil a kde může dle libosti rozjet CDMA2000 (to je stejná technologie jako ta CDMA450 jen v jiném pásmu) nebo WCDMA síť. </p>

<p>
Jenže se do toho nějak nehrne, ačkoliv nějakou výstavbu bude stejně do konce roku 2006 muset podle podmínek licence poskytnout... Takže pokud chce T-Mobile nabídnout vysokorychlostní mobilní datovou síť, nemusí žebrat o málo vhodnou frekvenci, může to rozjet na frekvenci, kterou už má. <EM>Já fakt nechápu, o co tady jde ;)</EM></p>