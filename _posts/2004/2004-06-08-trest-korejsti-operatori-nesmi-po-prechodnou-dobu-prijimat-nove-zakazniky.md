---
ID: 1134
title: 'Trest: korejští operátoři nesmí po&nbsp;přechodnou dobu přijímat nové zákazníky'
author: Patrick Zandl
post_excerpt: ""
layout: post
oldlink: >
  https://www.marigold.cz/item/trest-korejsti-operatori-nesmi-po-prechodnou-dobu-prijimat-nove-zakazniky
published: true
post_date: 2004-06-08 08:52:00
---
<p>
Korejští operátoři se do sebe nedávno pustili hlava nehlava a předháněli se lákavými nabídkami ponoukajícími přecházet od jednoho k druhému. Hon na přechod klientů šel tak daleko, že někteří operátoři nabízeli přímo dotace klientovi za změnu operátora (samozřejmě na ně).</p>

<p>
Nakonec zasáhlo korejské ministerstvo, které záležitost prošetřilo v komisi a ta v pondělí rozhodla, že někteří operátoři musí přestat po určitou dobu s aktivováním nových klientů. SK Telecom na 40 dní, KTF a LG Telecom na 30 dní and KT Resale na 20 dní. Během této doby nesmějí operátoři přijímat nové zákazníky ani přesouvat zákazníky v rámci přenositelnosti čísla (kvůli jejímuž uvolnění a masivním dotacím na přesun tenhle zmatek vznikl).</p>

<p>
Jak vidno, největší flastr vyfasoval SK Telecom, největší místní operátor. Ten také s kampaní na přesun zákazníků začal a šlapal do ní nejostřeji a to tak, že aktivace a přesuny klientů k sobě přestal stíhat. Nyní bude mít alespoň dost času na údržbu systému :)</p>

<p>
Korejské firmy obchodující s akciemi toto rozhodnutí přivítali, prý stabilizuje kurzy. Rozhodnutí komise musí ještě potvrdit samo ministerstvo.
</p>
