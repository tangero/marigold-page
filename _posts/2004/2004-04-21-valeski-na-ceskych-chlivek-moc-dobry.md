---
ID: 993
author: Patrick Zandl
layout: post
oldlink: 'https://www.marigold.cz/item/valeski-na-ceskych-chlivek-moc-dobry

  '
post_date: 2004-04-21 07:57:00
post_excerpt: ''
published: true
summary_points:
- Valeskiho odvolání z Eurotelu iniciovalo představenstvo Telecomu.
- Dozorčí rada Telecomu jednala o odvolání Valeskiho na popud představenstva.
- Důvodem odvolání Valeskiho má být investice Eurotelu do CDMA.
- Eurotel chce spustit CDMA síť bez licence ČTÚ.
title: Valeski -  na českých chlívek moc dobrý…
---

<p>
O návrhu <STRONG>na odvolání Valeskiho</STRONG> <A href="http://www.euro.cz/id/fh9051o6t5/detail.jsp?id=60380" target=_blank>vyšel článek v Euru</A> a zaujalo to prakticky všechna média. Jak by ne - Valeski je boss nejvýznamnější české telekomunikační firmy (= Eurotelu), přičemž pokud slovo nejvýznamnější nahradíme telco synonymem (nejziskovější), můžeme se také tomuto kroku směle podivit. </p>

<p>
Ono to je podle mne malininko jinak, než píše Euro. Euro říká, že Valeskiho se pokusila odvolat dozorčí rada Telecomu jednající per rollam (dálkově). Z toho by šlo ledasco vyvozovat. Ovšem dozorčí rada takto neučinila ze svojí vůle, což jí ani nepřísluší a správně upřesňuje zpráva na <A href="http://mobil.idnes.cz/trhy-business/ctcnechcevaleskiho040421.html" target=_blank>Mobil.cz</A> (zdroj ČTK), že <STRONG>dozorčí rada o odvolání jednala na popud představenstva Telecomu</STRONG>. Dozorčí rada totiž musí kroky představenstva Telecomu (coby majitele Eurotel s.r.o.) v závažnějších případech schvalovat. Na první jízdu se o odvolání Valeskiho nerozhodlo, pokračovat se bude dalšími jednáními a jasněji bude snad v pátek. Představenstvo Telecomu se zkládá z těchto lidí (<A href="http://www.telecom.cz/infocentrum/profil_spolecnosti/ridici_organy.php" target=_blank>zdroj</A>): </p>

<UL>
<LI>Ing. Gabriel Berdár, předseda představenstva 
<LI>Ing. Juraj Šedivý, 1. místopředseda představenstva 
<LI>Ing. Petr Slováček, 2. místopředseda představenstva 
<LI>Ing. Roman Stupka MBA 
<LI>Ing. Michal Heřman MBA </LI></UL>
<p>
Důvodem pro odvolání má být investice do CDMA, o kterou se Telecom otřel již několikráte. V tomto případě ale má zdvihnutý prst Telecomu reálný základ - Eurotel chce službu spustit z kraje května, ještě ale nemá vyřízenou licenci od ČTÚ, kteréžto zase čeká na celoevropský názor k využití frekvence 450 MHz. Osobně to nechámu, nač čekat. Eurotel má frekvenci přidělenou, má na ní provozovat mobilní radiotelefonní síť, tak ať ji provozuje. Jakého standardu bude, to je jeho věc. Byrokratická buzerace, humus, ve kterém se za chvíli utopíme... :(</p>

<p>
Valeskiho největší problém je, že na český chlívek je moc dobrý. Poslat ho zpět do Států dává smysl - měřit podle jeho výkonů výkony managementu mateřské firmy není zrovna lichotivé. Fakt by mne zajímalo, co by mu asi tak ČTÚ mohlo udělat (nebo spíš odvážilo se udělat)&#160;za to, že spustil mobilní síť bez jejich camráku ...</p>