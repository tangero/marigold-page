---
ID: 1124
author: Patrick Zandl
layout: post
oldlink: 'https://www.marigold.cz/item/svycarsko-se-ubranilo-dani-ze-sms

  '
post_date: 2004-06-03 09:34:00
post_excerpt: ''
published: true
summary_points:
- Švýcarský parlament zamítl návrh na zdanění SMS zpráv 5 centimy za zprávu.
- Návrh daně ze SMS měl ve Švýcarsku přinést 150 milionů franků na národní bezpečnost.
- Filipíny zvažují zdanění SMS zpráv, protože je nepovažují za nutnost.
- Filipínský návrh na zdanění SMS je vládní, švýcarský byl individuální poslanecký
  návrh.
title: "Švýcarsko se ubránilo dani ze SMS"
---

<p>
Švýcarsko se ubránilo zvláštnímu zdanění SMS zpráv. To navrhoval Národnímu shromáždění (zdejší obdoba parlamentu, doufám, že jsem to přeložil dobře) poslanec Alexander Baumann. Podle jeho představy se měla každá SMS danit 5 centimy (místní drobák), přičemž SMS stojí  20-30 centimů (to jsou 4-6 Kč zhruba) dle tarifu. </p>

<p>
Ve Švýcarsku se ročně pošlou zhruba 3 miliardy SMS a poslanec takto chtěl inkasovat 150 milionů franků na národní bezpečnost. Shromáždění jeho návrh sepsulo mimo jiné proto, že jde o půl procenta ze sumy, kterou Švýcarsko každoročně na národní bezpečnost vydává. Ve zdůvodnění zamítnutí návrhu se také píše, že <i>"daň ze SMS nemůže být na stejné úrovni, jako u tabákových výrobků a herních zařízení, kde tyto daně slouží ke zmírňování následků na okolí - k financování zdravotní a sociální péče"</i>. Zdroj: <a href="http://www.letemps.ch/template/static.asp?ats=20040601114704157172019048030.xml">Le Temps </a>(francouzsky).</p>

<p>
Méně štěstí mají na Filipínách, kde se o zdanění SMS také jedná. Filipíny mají do kapsy docela hluboko (rozhodně hlouběji, než švýcaři) a tak se dani ze SMS zřejmě nevyhnou. Mimo jiné se v jejím zdůvodnění uvádí: </p>

	<blockquote><p>
"too much texting, especially of jokes, made the activity go beyond being a necessity. As such, texting becomes liable to excise tax, an impost on such items as alcohol, cigarette, luxury vehicles and jewelry." </p>
</blockquote>
<p>
Na Filipínách je to vládní návrh ministerstva financí, ve Švýcarsku se zmagořil jen jeden poslanec. </p>

<p>
Snad si to nepřečtou naši poslanci, protože i u nich se dá čekat podobná kravina... :(
</p>