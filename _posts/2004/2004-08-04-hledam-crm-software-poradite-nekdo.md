---
ID: 1233
author: Patrick Zandl
layout: post
oldlink: 'https://www.marigold.cz/item/hledam-crm-software-poradite-nekdo

  '
post_date: 2004-08-04 11:47:10
post_excerpt: ''
published: true
summary_points:
- Bugzilla je pro tazatele nevhodný CRM software kvůli složitosti a zbytečným políčkům.
- Tazatel potřebuje CRM pro evidenci firem, akcí s nimi spojených a jejich přiřazení.
- Požadováno je webové rozhraní a ideálně open-source řešení pro úpravy.
- Tazatel hledá doporučení na jednoduchý CRM software, protože nabídka je příliš široká.
title: "Hledám CRM software – poradíte někdo?"
---

<p>
Potřebuju už docela akutně používat nějaký CRM software <em>(jak se tomu říká česky? Software pro řízení a evidenci vztahu se zákazníky?).</em> Ve firmě mi instalovali <strong><em>Bugzillu</em></strong>, ze které se můžu pozvracet - je to asi super software na odstraňování chyb při vývoji, ale na CRM to opravdu není, má to hory políček, které nepotřebuju a není dobré je ignorovat atd. </p>
<p>
Moje požadavky na CRM jsou velmi prosté - vlastně by mi stačilo, kdybych si mohl zapsat údaje o firmě a jako další položky si časově připisovat akce, které byly s firmou prováděny (co jsem jim slíbil, kdy jsem to dodal nebo komu jsem to přidělil). Úplný luxus by byl, kdyby totéž mohli dělat ještě další lidé a bylo by to odlišeno. </p>
<p>
Samozřejmě by se tedy hodilo, kdyby to mělo webové rozhraní (máme tu i linuxáře) a ideálně to byl open-source, aby se do toho dalo i trochu sáhnout, ale není nutno. Nemáte někdo s něčím zkušenost? Prošel jsem to, co vypadne z Google a toho software je hromada, jenže většinou zbytečně na nás složitého, takže než to začnu znovu zkoumat, tak si raději dám poradit...</p>