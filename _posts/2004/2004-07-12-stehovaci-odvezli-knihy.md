---
ID: 1195
author: Patrick Zandl
layout: post
oldlink: 'https://www.marigold.cz/item/stehovaci-odvezli-knihy

  '
post_date: 2004-07-12 16:16:21
post_excerpt: ''
published: true
summary_points:
- Stěhováci přijeli s malým Tranzitem, což nestačilo na množství knih.
- Zákazníci prý často zveličují množství knih, aby vypadali inteligentně.
- Kromě knih zbývá odstěhovat televizi, mikrovlnku a další drobnosti.
- Autor hledá levný způsob, jak dočasně zprovoznit televizi bez antény.
title: Stěhováci odvezli knihy&#8230; :)
---

<p>
Stěhováci dorazili v poledne, to už jsem měl hromadu knih zabalenou. Vrchní stěhovák se podíval na moji knihovnu a zasmušile pravil, že si vzali malé auto, totiž Tranzita a že tohle chtělo Avii. Pravil jsem, že jsem slečnu na výslovně upozorňoval, že mám opravdu hodně knih. Vrchní stěhovák pravil, že to jistě, jenže tohle prý říkají všichni, neboť chtějí vypadat jako Yntelygenti a pak mají tři Viewegy na nočním stolku. Příště mám slečně říct, že jsem pobočká Národní knihovny... </p>
<p>
Nakonec se to zvládlo, knihy jsme odstěhovali a já necítím záda. Teď už mne čeká vzít jen pár maličkostí jako televize, mikrovlnka, košile a takové ty věci, co nestojí za to pořádně balit a co jich je nakonec druhá Avie. </p>
<p>
Což mi připomíná, že musím vykoumat, jak napojit televizi tak, aby na ní něco běželo, když v domě není společná anténa, pouze UPC kabelovka, kterou zapojí kdo ví kdy... Mátě někdo nějaký levný jednorázový tip? Neříkejte mi, že si mám koupit satelit (je to v plánu) nebo TV anténu, to vím taky :)</p>