---
ID: 998
title: 'Popracovní balada o&nbsp;korupci, příležitostech a&nbsp;tak různě'
author: Patrick Zandl
post_excerpt: ""
layout: post
oldlink: >
  https://www.marigold.cz/item/popracovni-balada-o-korupci-prilezitostech-a-tak-ruzne
published: true
post_date: 2004-04-23 15:50:00
---
<p>
Ještě mi sice nepadla, ale mám toho tak akorát dost. Celý den se snažím udělat z deseti anglických textů jednu smlouvu, která by vypada, jako že ji psal někdo, kdo rozumí kontinentálnímu, americkéhmu a českému právu najednou. Zatím to vypadá spíše jako návrh ústavy EU, jen je to o něco kratší - úplně stejně to postrádá smysl. Právník tvrdí, že díky tomu to vypadá, jako profi smlouva... :(</p>

<p>
Domů mi přišla <STRONG>nabídka na internet sítě </STRONG><A href="http://user.wll.cz/tarify/" target=_blank><STRONG>WLL Internet</STRONG></A>: když zaplatím instalaci 85 Kč a budu měsíčně platit od 155 Kč, budu mít doma megabitovou linku. Momentálně mám doma UPC Chello za šestnáct stovek, protože mi k tomu natlačili zadarmo na půl roku nějakou rozšířenou televizní nabídku, kterou je potřeba písemně vypovědět a na to není čas - s čímž nepochybně UPC počítalo :)</p>

<p>
Tak jsem začal tu nabídku internetu zkoumat, ušetřit čtrnáct stovek mi není proti mysli. Drobný zádrhel je, že by se muselo v baráku najít více zájemců. Druhý zádrhel <A href="http://user.wll.cz/tarify/tarify.asp?m=1&amp;p=h&amp;t=1" target=_blank>je ceník služby</A> (firma CD/I Media s.r.o.). Na to, abyste si spočítali cenu, se hodí pár kurzů matematiky. Člověk podle několika kritérií vyhodnocuje přenesená data a přepočítává je na body, přičemž při přesáhnutí hranice, kterou si předplatil, musí doplácet. Chápu, že je zajímavé rozdělit přenosy dat do časových pásem, ale někdy si říkám, že v jednoduchosti je síla. </p>

<p>
Mám za sebou tento týden&#160;obvyklou <STRONG>diskusi o novinářské korupci</STRONG>. Je zajímavé, že ať se pokusíte napsat článek sebeobjektivněji, vždy vás někdo nařkne z toho, že jste si ho nechal od někoho zaplatit. Můžete fakta vyjmenovat kompletní, či jich půlku vynechat, vždycky se někdo najde. Kdysi mne to štvalo. Pak mi došlo, že je to něco na způsob vyznamenání za dobrou novinářskou práci, protože když už si někdo dá tu práci se nad tím takhle zamyslet, tak to už musí být. Natož aby emailoval a kór, aby mi volal. Rekordmanem v testech mé trpělivosti byl ale kdosi, kdo mi včera zavolal, chvíli volně klábosil o CDMA a následně se zeptal, jestli by pro mne mohl udělat něco, co by mne přiblížilo k možnosti nehledět na CDMA tak pozitivně. Na to jsem se suverénností sobě vlastní pravil, že mám kontrakt s Nortelem a že to CDMA si tady musí někdo koupit, nebo přijdu o hromadu peněz. Volající to kupodivu nepochopil jako můj nejapný žert, nýbrž pravil, že škoda.</p>

<p>
O novinářské korupci se lkají balady, každý novinář natuty ví, že v té druhé redakci si berou peníze za články, jen v té jejich to není. Osobně k tomu přistupuji se značnou rezervou. Umím si představit, že firma nechá recenzentovi svůj výrobek, takže tento má doma plný šuplík paměťových karet, mobilních telefonů a podobného digitálního šrotu. To je tak maximum, co jest mi potvrzeno, na peníze dochází málokdy, jelikož je s nimi drobný problém: cenová laťka. Dokud jste novinářské ucho a bylo by možné uplatit článek nějakou únosnou částkou, není zájemce, který by vás uplácel, protože jako ucho jste příliš bezvýznamný. A jakmile jste respektovaný novinář, je vaše cenová laťka příliš vysoko na to, aby taková transakce proběhla. Výjimky jistě mohou existovat, ale v technické branži jich bude asi pomálu. A tak největší novinářská krysařina je, když PR oddělení firmy novinář radí, jak na kterého jeho kolegu či konkurenta má PR oddělení líčit a jak mu má nadbíhat, aby jim naletěl. </p>

<p>

<p>
<STRONG>Moje radost na víkend</STRONG>: zapůjčili mi MP3 přehrávač s bluetooth rozhraním, takže se dá napíchnout na bluetooth telefon a když vám přichází hovor, můžete ho přijmout přes přehrávač. Nebo si tak můžete z počítače do přehrávače a opačně přenášet hudbu. Paráda. Ještě sehnat Kryla v MP3. A dorazila WiFi kniha od Shelly Brisbin. Vypadá moc dobře. Nainstaloval jsem si <STRONG>Operu</STRONG> (prohlížeč, má <A href="http://www.opera.com/">novou verzi</A>), abych se podíval, proč ji všichni tak chválí. Stránky Marigolda v ní vypadají příšerně. Chvíli jsme se vrtal ve zdrojácích stránky, jenže to bych knihu o CSS nesměl číst naposledy před rokem. Na nějakou opravu to nevypadá, takže je mi líto - s Operou si tu moc nepočtete :( </p>

<p>
Hezký víkend...</p>
