---
ID: 988
author: Patrick Zandl
layout: post
oldlink: 'https://www.marigold.cz/item/na-cem-se-pracuje-aneb-p2p-zurnalistika-nastupuje-je-to-na-vas

  '
post_date: 2004-04-19 08:25:00
post_excerpt: ''
published: true
summary_points:
- NetPhone nově zavedena pevná linka přes RJ-45 konektor, recenze bude v týdnu.
- GIOM zařízení testováno s úspěchem, recenze s omezením rychlosti bude brzy.
- Autor slíbil článek o GPRS na Mobil a o WiFi anténách pro Marigold.
- Autor vyzývá k řešení problému WiFi připojení tří lokalit A, B, C s nízkými náklady.
title: "Na čem se pracuje… (aneb P2P žurnalistika nastupuje, je to na vás)"
---

<p>
Nějak se mi doma nahromadilo restů. Zakoupil jsem Fayn telefon NetPhone, díky čemuž mám asi tak po pěti letech pevnou telefonní linku doma, jen je připojená přes RJ-45 konektor a ne RJ-11. K tomu se hodlám svěřit se svými poznatky, leč nebylo času. Vyřídím v týdnu. Mám tu na test GIOM zařízení, o kterém jsem tu stručně psal, firma ho obětavě zapůjčila a funguje to fakt parádně. Včera jsem si hrál s omezováním rychlosti, skrouhnul jsem si přenosové pásmo na minimum a byl to opravdu otřes. Tož další restík tohle zrecenzovat. Kromě toho tu je Mikrotik router, ještě dvě nejrůznější krabičky které zatím neprozradím. </p>

<p>
Ditě jsem slíbil napsat semo tamo něco na Mobil, prvním výsledkem tohoto slibu je článek nazvaný <A href="http://mobil.idnes.cz/diskuse/okenko/azkaban040419.html" target=_blank>Padesát tisíc uprchlíků z Azkabanu</A>. Dokonce jsem tam přepsal Potterův přiběh tak, jak by ho napsali lidé z Telecomu... :) Následovat by měl článeček o GPRS, už je odevzdaný a vyjde až vyjde... Rozepsaný pro marigolda mám větší článek o anténách pro WiFi a také o WDS - praktickém použití pro malé sítě. Takže mám co dělat asi tak na půl roku. </p>

<p>
<STRONG>Rozhodl jsem se opět vyzkoušet P2P žurnalistiku v praxi. Zadám zde téma, vy na něm popřemýšlejte, zkuste ho vyřešit, napište to sem,</STRONG> pomůžete ostatním, kteří na to čekají a mně, anžto ho dlouho chci zpracovat a nějak není čas. Tomu říkám nabídka :)</p>

<p>
Definujme problém <EM>(je to jeden z nejčastějších dotazů, který mi chodí emailem): </EM>Máme tři lokace, kde bydlí lidé, kteří chtějí být připojeni do internetu. Pojmenujme je A, B, C. Internet je v bodě A, viditelnost pro WiFi je mezi body A-B a B-C, nikoliv tedy mezi body A-C. Díky tomu nelze použít distribuci signálu z bodu A pomocí přístupového bodu (apčka). <STRONG>Jak toto lze řešit s co nejnižšími náklady na bázi WiFi?</STRONG>&#160;Navrhněte možná řešení <EM>(je jich více)</EM> do komentářů ... já je potom sepíšu i se jmény řešitelů a dám do samostatného článku, dokreslím obrázky atd. Čili ušetřím práci, lidi které to zajímá se to dozvědí a vy vykonáte svůj dobrý skutek. Tož jsem zvědav... :)</p>