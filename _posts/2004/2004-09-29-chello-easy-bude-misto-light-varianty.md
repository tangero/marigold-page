---
ID: 1340
author: Patrick Zandl
layout: post
oldlink: 'https://www.marigold.cz/item/chello-easy-bude-misto-light-varianty

  '
post_date: 2004-09-29 10:52:37
post_excerpt: ''
published: true
summary_points:
- Chello Easy od UPC nabízí 256/64 Kb/s za 555 Kč s DPH a 5GB dat.
- Po překročení 5GB limitu klesne rychlost Chello Easy na symetrických 64 Kb/s.
- UPC zavedlo Chello Easy kvůli poptávce po levném internetu s evropskými parametry.
- UPC automaticky převede zákazníky Chello Light na Chello Easy s výhodnějšími podmínkami.
title: Chello Easy bude místo Light varianty
---

<p>
UPC dnes oficiálně potvrdilo nabídku svého nejlevnějšího připojení k internetu pod názvem Chello Easy. To nabídne rychlost 256/64 Kb/s za 555 Kč s DPH při datovém limitu 5 GB měsíčně. Po jeho překročení spadne rychlost na symetrických 64 Kb/s. </p>

<p>
V ceně je 5 MB prostoru pro web a jedna email schránka s pěti aliasy. </p>

<p>
&#8220;Společnost zavedením služby chello easy  vyšla vstříc velké skupině lidí, kteří z různých důvodů preferují cenu nad rychlostí, stejně jako rostoucí společenské poptávce po levném, ale kvalitním a bezpečném internetu a po  větší podpoře rozvoje &#8220;internetové&#8221; gramotnosti. Teď tu takováto požadovaná služba je a má evropsky srovnatelné parametry,&#8221; komentuje celou událost Václav Bartoň, generální ředitel společnosti.</p>

	<blockquote><p>

Petr Jílek, provozní ředitel UPC k zavedení služby chello easy dodává: &#8220;před ní jsme testovali službu chello light, o kterou nebyl při rychlosti 128 kb/s a  ceně 779 Kč až tak velký zájem. Proto jsme zvolili chello easy. Předplatitelé  chello light se však nemusí obávat. UPC je automaticky převede na službu chello easy, čímž se jim zlevní měsíční paušální poplatek a zvýší rychlost jejich připojení. Jednoznačně na tom vydělají.&#8221;</p>
</blockquote>
<p>
Už několika předchozími články jsem naznačoval, že nějaká taková nabídka od UPC musí přijít, protože je tu řada uživatelů, kteří dají přednost pomalejšímu a omezenějšímu připojení za podstatně lepší cenu a to už proto, že řada takových nabídek jak ze strany ADSL tak od bezdrátových poskytovatelů se objevuje. Nyní bude zajímavé sledovat, jak počty aktivací u UPC půjdou nahoru a zda nakonec firma neprodělá na tom, že by mnoho klientů dražších tarifů přešlo na levnější, místo aby to přineslo nové klienty&#8230;
</p>