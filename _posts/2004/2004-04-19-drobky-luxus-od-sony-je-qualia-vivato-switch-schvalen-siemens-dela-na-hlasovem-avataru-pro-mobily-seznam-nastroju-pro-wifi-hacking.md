---
ID: 989
title: 'Drobky: Luxus od Sony je Qualia, Vivato switch schválen, Siemens dělá na hlasovém avataru pro mobily, seznam nástrojů pro WiFi hacking'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-luxus-od-sony-je-qualia-vivato-switch-schvalen-siemens-dela-na-hlasovem-avataru-pro-mobily-seznam-nastroju-pro-wifi-hacking
published: true
post_date: 2004-04-19 08:52:00
---
<p>
Nokia má jako svoji luxusní značku mobilů Vertu, Motorola vyrábí diamanty posázené telefony (cena 125 000 USD), také <STRONG>Sony jde do luxusu. Ten bude mít název Qualia</STRONG>. Qualia bude zahrnovat spotřební elektroniku a prý postupně i mobily a budou to i samostatné obchůdky, které&#160; <EM>"meticulously calibrating every aspect to exploit and influence the psychology of consumerism"</EM>... Qualia začíná v květnu v USA, do chudších zemí (asi i k nám) se vozit nebude. Ostatně, kde je v Praze prodejna Vertu... Japonský <A href="http://www.sony.jp/products/Consumer/QUALIA/jp/main/main.html" target=_blank>web Qualia</A>.</p>

<p>
Na <A href="http://msmobiles.com/news.php/2454.html" target=_blank>MSMobiles</A> píší o <STRONG>T-Mobile balíčku s GPS navigací pro PocketPC</STRONG>. </p>

<p>
<STRONG>Vivato switch s 802.11g prošel schválením FCC</STRONG> (píše <A href="http://wifinetnews.com/archives/003227.html" target=_blank>Wifinetnews</A>). Je to zajímavé zařízení, u nás se to ale prodávat asi nebude, protože dosahuje 48.1 dBm EIRP, tedy citelně více, než se u nás připouští. Ostatně o tom, že v USA to mají s bezdrátovými sítěmi mnohem jednodušší a lepší, píše i Kamojedov ve článečku <A href="http://vucako.bloguje.cz/36683_item.php" target=_blank>Bezdrátový ráj za Atlantikem</A>. Ach jo ach jo, debilní,&#160;nefunkční evropský&#160;systém. Mám zase jednou chuť na občanskou neposlušnost... :(</p>

<p>
<STRONG>Siemens spolupracuje s firmou SVOX, specialisty na text-to-speach</STRONG>. Cílem spolupráce má být vytvoření Avatarů pro Siemens mobily, kteří by mohli hlasem provázet uživatele, například mu předčítat emaily, prohledávat web atd. Jestli z toho něco bude, byl by to další velký krok pro mobily, protože funkční a variabilní hlasové rozhraní by jim v uživatelské přítulnosti hodně pomohlo. Zdroj: <A href="http://www.wirelessweek.com/index.asp?layout=document&amp;doc_id=132609&amp;verticalID=34&amp;vertical=Business+and+Finance&amp;industry=" target=_blank>WirelessWeek</A>.</p>

<p>
Začínáte s hackováním WiFi sítí? <A href="http://www.wi-foo.com/index-3.html" target=_blank>Tento seznam</A> <STRONG>nástrojů pro nabourávání WiFi sítí</STRONG> by se vám mohl hodit. Žel je to zejména pro Linux. Jsou tam opravdu roztomilé kousky!</p>
