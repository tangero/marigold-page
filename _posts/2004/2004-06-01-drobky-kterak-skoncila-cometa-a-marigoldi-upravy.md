---
ID: 1115
author: Patrick Zandl
layout: post
oldlink: 'https://www.marigold.cz/item/drobky-kterak-skoncila-cometa-a-marigoldi-upravy

  '
post_date: 2004-06-01 09:43:00
post_excerpt: ''
published: true
summary_points:
- Lupa publikovala článek o konci Cometa Networks s překlepem Intel Cupital.
- Marigold má dočasně zvětšené písmo, úpravy designu provádí Radek Hulán.
- Marigold RSS URL je dočasně http://new.marigold.cz/xml-rss2.php.
- Oskar má reklamní kampaň na mapy.atlas.cz s bannerboardem.
title: "Drobky: kterak skončila Cometa a marigoldí úpravy"
---

<p>
Na Lupě <a href="http://www.lupa.cz/clanek.php3?show=3410">vyšel můj článek</a> podrobněji se zabývající <b>koncem Cometa Networks</b>, WiFi sítě v USA. Podařil se mi v něm epesní překlep - místo Intel Capital se v článku oběvilo Intel Cupital. Ne, že bych nevěděl, jak se to píše, ale Word za mne moudře usoudil, že Intel bude raději cupitat, než capital. Inu, čerstvá instalace a ještě jsem automatické opravy nenastavil pořádně...</p>

<p>
Na Marigoldovi jsem <b>zvětšil písmo</b> a teď se to zase lidem zdá moc velké. Řešení asi přijde večer, protože Radek Hulán mi raději provedl zásahy do designu, než aby se díval na to, jak przním Nucleus. Včera už jsem z těch CSS byl docela tumpachový, jednak to na mém displeji vypadá úplně jinak, než na normálním monitoru a druhak jsem zjistil, že tomu vážně nerozumím a nemám ani náladu ani čas tomu porozumět. Málem to dopadlo tak, že jsem z Marigolda udělal čistě textovou verzi... </p>

<p>
Pokud sháníte <b>URL pro RSS na Marigolda</b>, tak dočasné URL je http://new.marigold.cz/xml-rss2.php - je dole na titulní stránce (je tam i pro komentáře). Na ostatních stránkách je zatím staré, které se neaktualizuje. </p>

<p>
Zajímavá <b>reklamní kampaň Oskara</b> - <a href="http://mapy.atlas.cz">na stránkách mapy.atlas.cz</a>. Mapa je překryta "bannerboardem" Jsme posedlí pokrytím - a až za chvilku to zmizí. Ku cti Atlasu třeba říci, že kontrolují, zda vám ten bannerboard neservírují moc často a zatímco ráno mne to vyděsilo, teď už to tam není...
</p>