---
ID: 1219
author: Patrick Zandl
layout: post
oldlink: 'https://www.marigold.cz/item/tak-obecne-o-mobilnim-socioware

  '
post_date: 2004-07-28 07:07:00
post_excerpt: ''
published: true
summary_points:
- Socioware propojuje lidi, mobilní socioware to dělá mobilně s proměnlivým úspěchem.
- Orkut ovládli Brazilci, Friendster Američané, regionální specifika platí i u globálních
  aplikací.
- Damp Assassins je hra v USA s vodní pistolí, MMS a focením soupeřů.
- Hráč Damp Assassins postříkal agenta FBI, což vedlo ke stažení jeho fotky ze serveru.
title: "Tak obecně o mobilním socioware"
---

<p>
Proč mobilní socioware? Socioware je obecně nějaký software, který propojuje jednotlivé lidi, kteří se před tím většinou neznali. A mobilní socioware je takový, který to dělá mobilně. Po úspěchu (minimálně prozatimním) Orkutu, Friendsteru a dalších podobných socioware se tento typ aplikací dostává i na mobilní zařízení a také s proměnlivým úspěchem. Je třeba zajímavé, že Orkut si nejvíce oblíbili brazilci a prakticky jej ovládli, zatímco Friendster zůstal doménou američanů atd - regionální specifika se uplatňují i u globálních aplikací.</p>
<p>
Podobně to podle mne bude s mobilním socioware, to limitují především technické možnosti v jednotlivých zemích. Například na fláky jako <a href="http://www.mogimogi.com/">Mogi Mogi</a> u nás nemohou prosperovat, protože mobilním sítím u nás chybí podpora lokalizace přes GPS&#8230;</p>
<p>
Dobrý <em>"mobilní socioware"</em> jsem našel v USA. Je to taková jednoduchá hra &#8211; chodíte po městě, máte pistolku na vodu a na displeji mobilu vidíte fotku soupeře. Jak se k němu přiblížíte, tak ho pokropíte pistolkou a rychle vyfotíte a fotku pošlete přes MMS na server. Tam ostatní hodnotí, jak moc jste ho dostal a přidělují vám body. A je tu samozřejmě žebříček střelců. </p>
<p>
Hra měla i své stinné stránky &#8211; to když jeden z účastníků vytáhl vodní pistolku na protihráče, jenže si to popletl a místo účastníka hry si vychutnal agenta FBI v civilu. Ten si zase o chvíli později vychutnal jeho. Obrázek agenta FBI promočeného dětskou stříkací pistolkou a s absolutním zděšením ve tváři musel provozovatel hry ze serveru stáhnout &#8211; škoda.  Hra se jmenuje<strong> <a href="http://www.dampassassins.net/">Damp Assassins</a></strong> a funguje úplně triviálně &#8211; kromě mobilu s MMS a vestavěnou kamerou a stříkací pistolky nepotřebujete už nic jiného. </p>
<p>
Jsou i složitější mobilní socioware a je to fascinující oblast software &#8211; chystám se o tom napsat něco většího, když zbude času...</p>