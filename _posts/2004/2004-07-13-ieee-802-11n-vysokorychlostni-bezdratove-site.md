---
ID: 1196
author: Patrick Zandl
layout: post
oldlink: 'https://www.marigold.cz/item/ieee-802-11n-vysokorychlostni-bezdratove-site

  '
post_date: 2004-07-13 07:58:00
post_excerpt: ''
published: true
summary_points:
- n standard má rozšířit WiFi sítě o rychlosti nad 100 Mb/s.
- Agere Systems navrhuje 500 Mb/s s MIMO anténami a 40 MHz kanálem.
- Airgo navrhuje MIMO-OFDM s 20 MHz kanálem pod WWiSE hlavičkou.
- Produkty s 802.11n standardem se očekávají na přelomu let 2005-2006.
title: IEEE 802.11n – vysokorychlostní bezdrátové sítě
---

<p>
Pracovní skupina N by v rámci standardu 802.11 právě začíná vyhodnocovat návrhy na nový derivát WiFi sítí, v tomto případě označovaný podle písmena pracovní skupiny jako 802.11n <em>(v angličtině se používá Task Group N, zkráceně pak TGn).</em> Tento standard by měl WiFi rozšířit o rychlosti nad 100 Mb/s. Zatím se sešlo 22 kompletních návrhů a dalších 39 návrhů částečných, obsahujících dílčí vylepšení standardu. Pokud všechno půjde dobře, už v září by mělo být zřejmé, který návrh nebo která sestava návrhů se stane novým standardem pro vysokorychlostní bezdrátové sítě.</p>

<h4>Agere Systems</h4>
<p>
Nejvíce pozornosti veřejnosti získal v poslední době návrh Agere Systems, jenž společnost medializovala a z části publikovala. Tento návrh by měl zajistit přenosové rychlosti až 500 Mb/s díky využití antén MIMO  (multiple-in multiple-out) a spojením kanálu do 40 MHz šířky, tedy na dvojnásobek dnešní šířky kanálu. Použitím dvou přijímacích a dvou vysílacích antén (tedy 2x2 MIMO) Agere zajistí rychlost až 250 Mb/s, při použití 4x4 MIMO pak až 500 Mb/s, vše samozřejmě na fyzické vrstvě, takže praktická propustnost pro data bude nižší o režii všech protokolů. I tak to ale bude znamenat, že svoji domácnost zasíťujete na prakticky použitelný ekvivalent fast ethernetu. </p>
<p>
Problém je právě v tom spojení kanálu do šířky 40 MHz. V Japonsku totiž je pro WiFi pouze celková šířka 20 MHz a zde by se nový standard tedy nemohl používat, což by šlo proti myšlence celosvětové dostupnosti standardu. Jenže po pravdě řečeno, to je spíš Japonský problém a podobně se s tím vyrovnalo i Agere, když jeho šéfka strategického marketingu Mary Cramer prohlásila: &quot;You can't cripple the standard for one country.&quot;</p>
<p>
Výhodou návrhu Agere je skutečnost, že jej podporuje řada dalších firem, jako je Intel, Sony, Nokia, Philips i Atheros.</p>

<h4>Airgo</h4>
<p>
Další vlivný návrh pochází z dílny Airgo, významného propagátora a inovátora v oblasti MIMO antén, ostatně Airgo je považováno za jednoho z původců MIMO technologie. Technologie Airgo se jmenuje MIMO-OFDM, což naznačuje, jakou modulaci zde používají. Technologie pracuje se stávající šířkou kanálu 20 MHz  a Airgo ji propaguje pod hlavičkou World Wide Spectrum Eficiency (WWiSE), kde se k ní přidali ještě firmy jako Broadcom, Conexant, Mitsubishi, Motorola, STMicroelectronics a Texas Instruments. </p>

<h4>Kdo z koho</h4>
<p>
Zatím jde o dvě nejvlivnější skupiny, za nimiž stojí řada významných výrobců. Agere upozorňuje na to, že s Airgo mohou být problémy v oblasti IPR (patenty), čili že nebude Airgo schopno zajistit nediskriminační přístup k patentům navrhnované technologie (<em>takzvaný požadavek RAND-Z reasonable and non-discriminatory-zero licensing).</em> Airgo odpovídá, že jde o čeření vody a že samozřejmě toto zajistí - jde o nějaké spory s Bell Labs o původnost MIMO. </p>
<p>
Výrobky podporující 802.11n by se na trhu měly objevit na přelomu let 2005 &#8211; 2006. </p>