---
ID: 1285
author: Patrick Zandl
layout: post
oldlink: 'https://www.marigold.cz/item/drobky-brew-a-java-weblogy-zainvestovane-a-konspiracni-ipod-teorie

  '
post_date: 2004-08-31 08:19:24
post_excerpt: ''
published: true
summary_points:
- Mobil.cz článek o BREW a Javě se zaměřuje spíše na obchodní stránku.
- Lupa.cz píše o investicích do Technorati a NewsGatoru, firem spojených s weblogy.
- Amazon.com plánuje prodej her pro mobilní telefony vedle počítačových her.
- Ericsson ukončuje výrobu bluetooth hardware, ale vývoj bude pokračovat externě.
title: "Drobky: BREW a Java, weblogy zainvestované a konspirační iPod teorie"
---

<p>
Na <a href="http://mobil.idnes.cz/fixni_spojeni/sluzby_operatoru/zpravy-sluzby_operatoru/javaabrew040831.html">Mobil.cz jsem napsal článek</a> o BREW a Javě - původně měl být zaměřen více na porovnání technologií, nakonec je spíše o obchodní stránce věci. </p>

<p>
Na Lupě zase <a href="http://www.lupa.cz/clanek.php3?show=3606">Mirek Zeman píše o tom</a>, že weblogy přestávají být alternativními médii a popisuje investici venture kapitálu do Technorati a NewsGatoru. Obě firmy jsou ale tak trochu výjimkou, protože jde sice o firmy spřažené nějak s weblogy, ale o firmy založené spíše na software. Mohu vás ujistit, že před sídlem Marigolda se zatím venture kapitalisté netísní :)</p>

<p>
Zajímavou zprávou je, že Amazon.com chce mimo normálních počítačových her začít prodávat i hry pro mobilní telefony. </p>

<p>
Ericsson končí s bluetooth hardware - nadále jej pro něj budou vyvíjet a vyrábět jiné firmy. Prý v tom nevidí business. V čem ale Ericsson dneska business vidí a realizuje&#8230; Zdroj: <a href="http://www.infoworld.com/article/04/08/30/HNbluetoothend_1.html?source=rss&amp;url=http://www.infoworld.com/article/04/08/30/HNbluetoothend_1.html">InfoWorld</a>.</p>

<p>
A na závěr k mému novému tématu, iPodům od Apple. V USA se šíří konspirační teorie, podle níž Apple (nebo spíše Někdo) do shuffle přehrávání v iPodu (takové to náhodné) zabudoval speciální algoritmus, takže přehrávání není náhodné, ale ovlivňuje náladu lidí. Uvádí to článek v <a href="http://www.nytimes.com/2004/08/26/technology/circuits/26ipod.html?ex=1251259200&amp;en=83c45c3e535c156a&amp;ei=5090&amp;partner=rssuserland">The New York Times</a>. Apple popírá, že by jeho iPod uměl odezírat náladu svého majitele a přizpůsobit jí přehrávanou hudbu, podle mne už je pozdě a provalilo se to. Připomíná mi to aféru v NSA, Americkém bezpečnostním úřadě. Tam je výnosem zakázáno vnášet postavičky Furbyho, protože by mohly být naprogramovány k vynášení tajemství. <i>Žádná vzpoura robotů! Dav Furbiů s iPodem za opaskem bude apokalypsou lidstva&#8230;</i>
</p>