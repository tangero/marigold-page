---
ID: 805
author: Patrick Zandl
layout: post
oldlink: 'https://www.marigold.cz/item/wifidrobky-standardizace-mesh-siti-rozmach-bezdratu-ma-zajistit-hlas-wifi-v-kavarnach

  '
post_date: 2004-01-21 08:46:00
post_excerpt: ''
published: true
summary_points:
- IEEE standardizuje mesh protokoly pro WiFi sítě, včetně WDS propojení přístupových
  bodů.
- WLAN sítí rozmach bude dán integrací hlasu, podobně jako u UMTS dat.
- WiFi v kavárnách má smysl jako přidaná služba, pokud je zdarma.
- WiFi v kavárnách je výhoda, podobně jako televize s fotbalem v hospodách.
title: "'WiFidrobky: Standardizace mesh sítí, rozmach bezdrátů má zajistit hlas, WiFi"
  v&nbsp;kavárnách'
---

<p>
Standardizátor IEEE ustavil zvláštní "Study Group" pro <B>standardizaci mesh protokolů do bezdrátových sítí WiFi</B>. Jedním z prvních úkolů této skupiny má být standardizace protokolu WDS pro bezdrátové propojení několika přístupových bodů mezi sebou (více <A href="http://www.marigold.cz/zacinajicim/wds030609.html">o něm zde</A>). Měla by také sjednotit protokol pro mesh propojení sítí, tedy "a protocol for auto-configuring paths between APs over self-configuring multi-hop topologies in a WDS to support both broadcast/multicast and unicast traffic in an ESS Mesh" - uf to se snad ani nedá přeložit ;) Více <A href="http://www.marigold.cz/trh/meshnetwork030330.html">o mesh sítích zde</A>. Zdroj: <A href="http://wifinetnews.com/archives/002814.html">WiFiNetNews.com</A> a <A href="http://www.wi-fiplanet.com/news/article.php/3300571">802.11 Planet</A>. </p>

<p>
<STRONG>Bonus pro pozorné čtenáře:</STRONG> zahrajte si baseball s tučňákem. Úkolem <A href="http://junk.dawnshadow.se/yp010.swf" target=_blank>této flash hry </A>je majznout tučňáka (kliknutím myší)&#160;tak, že odletí co nejdál. Opět sponzoruje nepochybně Microsoft a můj rekord je 317 :)</p>
To je zajímavé, to se podívejme: na serveru The Industry Standard je článek s názvem <A href="http://www.thestandard.com/article.php?story=20040120173629167">Voice will drive wireless boom</A> - a není opravu o ničem jiném, než že <B>rozmach WLAN sítí bude dán integrací hlasu do nich</B>. Což o to, je to asi správná myšlenka, jen mne trochu znervózňuje, že rozmach UMTS má být dán touhou po integraci datových služeb do nich a ostatně se i očekává, že jen 10% hlasových služeb budou obsluhovat UMTS sítě, zbytek zůstane na 2G sítě. Co s tím, kde je pravda? Jsou WLAN natolik odlišné od 3G, aby mohla být pravda obojí? Nebo je pravda taková, že lidé se chtějí především vykecávat a data jsou zatím pro fajnšmekry? 
<p>
Mirek Zeman se <A href="http://www.lupa.cz/clanek.php3?show=3189" target=_blank>na Lupě</A> zabývá tím, <STRONG>zda má WiFi v kavárnách smysl</STRONG>. Za tímto účelem zašel do pasáže Platýz do Kávakávakáva a tam si WiFi od Českého Telecomu vyzkoušel. Já jsem shodou okolností byl v Nescafé kavárně na Karlově náměstí, kde jsem s potěšením zjistil, že titulní stránka logování u WiFi Českého Telecomu již neobsahuje chybovou hlášku, že includovaný soubor neeixstuje, ale vypisuje dokonce už i informaci, na který hotspot se připojuji (což je mi dost jedno). Zemanův result: WiFi má v kavárnách smysl, pokud je zdarma, jako další přidaná služba. Souhlas. Do Nescafé bych nelezl, kdybych si nechtěl v klidu posedět mezi schůzkami nad poštou a vyřídit pár věcí... 
<p>
Jak právě kdosi prohlásil v diskusi na Lupě: 
<DIV class=sp-text style="PADDING-RIGHT: 5px; PADDING-LEFT: 5px; PADDING-BOTTOM: 5px; PADDING-TOP: 5px"><EM>WiFi v kavárnách bude (je) stejná výhoda jako velkoplošná televize s přenosem fotbalového utkání v hospodách. Stačí jeden vlezlý číšník a divák fotbalového utkání nebo uživatel internetu objednává a objednává ...</EM></DIV>