---
ID: 1398
author: Noname
layout: post
oldlink: 'https://www.marigold.cz/item/vsechny-cesty-k-internetu

  '
post_date: 2004-11-10 14:08:05
post_excerpt: ''
published: true
summary_points:
- Konference Všechny cesty k internetu pořádaná ČVTSS byla dle autora přínosná.
- Český Telecom vylepšoval technickou strategii DSL ve dvou generacích.
- První generace DSL strategie ČTc zavedla tři vzdálenostní zóny dle rychlosti.
- ČTc plánuje po ADSL technologii přejít na VDSL2 pro vyšší rychlosti.
title: Všechny cesty k&nbsp;internetu
---

<div class="rightbox"><img src="/wp-content/uploads/cache/20041110-cvtss-logo.gif" alt="logo ČVTSS" width="164" height="80" /></div><p>
Nevím jak vy, ale já se posledních pár let na všech konferencích vesměs nudím — většinu toho co říkají už jsem několikrát slyšel jinde nebo četl na webu, opravdu exkluzivních a překvapujících informací se člověk nedočká. Naprosto jiný pocit jsem měl ale z dvojdenní akce, která pod názvem <a href="http://www.cvtss.cz/akce.php"><u>Všechny cesty k internetu</u></a> proběhla minulý týden v Praze na Novotného lávce. Konferenci pořádala Česká vědeckotechnická společnost spojů (ČVTSS), garantem akce byl ing. Janoušek, a to obé je zárukou nabitého programu a renomovaných hostí (MI ČR, ČTÚ, Lucent Technologies, Eurotel, Cesnet, ČTc, Sitel, Siemens, Karnevalmedia, Star-21 a ČVUT).</p>

<!--more--><p>
<a href="http://www.internetprovsechny.cz/clanek.php?cid=102">Článek na jedno z témat</a> napsal na základě mých postřehů Míla Sova na Internet pro všechny. Příspěvek Českého Telecomu byl ale podstatně delší a hlavně technicky náročnější (to je i důvod proč článek pro Živě a IPV byl jen o počtech uživatelů), jak ostatně napovídá i podnadpis této přednášky &#8220;zkušenosti získané při aplikaci 1. generace spektrální strategie ČTc a podněty ovlivňující vývoj 2. generace, mapy aktuálního a plánovaného pokrytí sítě s nabídkou širokopásmových služeb&#8221;.</p>
<p>
Ing. Meninger z ČTc ve své prezentaci uvedl, jak probíhalo vylepšování technické strategie DSL Českého Telecomu. V první generaci strategie byly zavedeny 3 vzdálenostní zóny (1.7, 2.4 a 3 km) podle nabízených rychlostí, orientace na městské sítě s malým průměrem žil kabelů (a tedy relativně velkým útlumem), 70% plánované pokrytí.</p>
<p>
V průběhu provozu dle této strategie byla prováděna rutinní měření a na základě jich byla vypracována nová strategie, která je platná od letošních prázdnin. Zde se již všímá širších průměrů kabelů instalovaných mimo městskou zástavbu a tedy nižšího útlumu možnost dosáhnout větších vzdáleností. Byl tedy zvýšen počet vzdálenostních zón na 5 (maximum 3,8 km) pro přípojky s nižší rychlostí. I díky tomu byla v simulacích zvýšena předpokládaná hustota přípojek na 92%.</p>
<p>
Abyste měli představu jak podrobná byla přednáška, přináším vám jednu z tabulek ukazující přenosové vlastnosti přípojek xDSL podle nové spektrální strategie. Význam sloupců podle pořadí: zóna; délka v km; Útlum v dB; max. down rychlost v kb/s; max. up rychlost v kb/s; hustota výkonu v DS směru; vysílané výkony down; &#8230; up; maximální rychlost pro SDSL a poslední sloupec počet párů nutných k zajištění 2 Mb SDSL linku.</p>
<div class="rightbox"><img src="/wp-content/uploads/cache/20041110-ctc-spektralni-strategie2.gif" alt="Základní přenosové vlastnosti přípojek xDSL podle nové spektrální strategie" width="555" height="142" /></div><p>
Poslední slide prezentace ing. Meningera byl věnován dalšímu vývoji. Podle představ ČTc pokrývá současná ADSL technologie potřeby českého trhu na přibližně ještě 1 rok dopředu. V dalším horizontu ale již bude potřeba umožnit připojení vyššími rychlostmi a tak ČTc začíná &#8220;pokukovat&#8221; po VDSL2, mezi jehož přednosti přednášející krom rychlosti vyzdvihl i linkový signál DMT (zatím nejdokonalejší způsob přenosu po metalických vedení), sjednocení vstupní impedance s ADSL (možnost jednotných čipů a modemů), možnost rozšíření využívaného přenosového pásma až do 30 MHz.</p>
<p>
P.S.: Protože už pominuly důvody, pro které jsem tajil svoji identitu v minulých článcích, kliknutím na můj nick mě &#8220;odhalíte&#8221; ;-) </p>