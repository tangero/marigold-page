---
ID: 811
author: Patrick Zandl
layout: post
oldlink: 'https://www.marigold.cz/item/siemens-predstavi-v-cannes-nove-mobily-s-ptt-over-cellular

  '
post_date: 2004-01-24 11:24:00
post_excerpt: ''
published: true
summary_points:
- Siemens představí v Cannes nové mobily s funkcí Push to talk over Cellular.
- Dva nové mobily Siemens s PTT budou manažerský a terénní model.
- Ubiquity dodává software pro PTT funkci do mobilů Siemens.
- Siemens bude zřejmě první s uceleným PTT řešením pro mobilní sítě.
title: "Siemens představí v Cannes nové mobily s PTT over Cellular"
---

<p>
Už je to prakticky oficiálně potvrzené: <STRONG>Siemens bude v Cannes představovat nové mobily vybavené funkcí Push to talk over Cellular.</STRONG> Zatím se hovoří o dvou mobilech vybavených touto funkcí, jeden by měl být manažerský, druhý střední třídy do terénu - takže řekněme S a M řada, ovšem to není oficiální informace. Jak se budou jmenovat a jaké funkce budou obsahovat, to mi zatím kromě onoho PTT není definitivně známo, ačkoliv hádat bychom jistě mohli. </p>

<p>
Software pro PTT dodává pro Siemens firma <A href="http://www.ubiquity.net/" target=_blank>Ubiquity</A> specializovaná hlavně na produkty týkající se SIP protokolu a přenosu hlasu v IP sítích. Tedy má k PTT blízko.<STRONG> Siemens bude tedy patrně první firma, která představí ucelené PTT řešení pro mobilní sítě</STRONG> - jak mobilní telefony, tak aplikaci pro síť. Jsem na to zvědav, dostal jsem pozvánku na presentaci, má být hned v pondělí 23. února, takže budu referovat, jaké jsou praktické zkušenosti. </p>