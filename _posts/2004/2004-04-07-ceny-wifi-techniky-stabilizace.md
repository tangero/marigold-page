---
ID: 971
author: Patrick Zandl
layout: post
oldlink: 'https://www.marigold.cz/item/ceny-wifi-techniky-stabilizace

  '
post_date: 2004-04-07 08:37:00
post_excerpt: ''
published: true
summary_points:
- Aktualizace přehledu cen WiFi techniky zaznamenala mírné zvýšení cen u některých
  produktů.
- Zyxel produkty zlevnily díky přesměrování na eD system, kde jsou nižší ceny.
- SMC nabízí nejlepší ceny WiFi routerů, G verze za 2700 Kč.
- V ČR se u 802.11a produktů 5GHz frekvence vypíná kvůli legislativě.
title: Ceny WiFi techniky &#8211; stabilizace&#8230;?
---

<p>
Po nějaké době jsem aktualizoval přehled cen WiFi techniky, tedy orientační tabulku porovnávající ceny WiFi přístupových bodů (APček) a směrovačů (routerů). Ještě není aktualizováno všechno, ještě chci také doplnit nějaké novinky, ovšem nikoliv zásadní. </p>

<p>
Poprvé se mi stalo, že jsem <STRONG>v několika případech zvyšoval ceny</STRONG>. Ne sice zase tak výrazně, desetikoruny či stokoruny, ale stejně to bylo tak odhadem 5 procent na některých výrobcích. Nevím, čím to je přesně, pochybuji, že by dodavatelé zdražovaly, spíše mi přišlo, že se projevilo posilování eura - protože to postihlo výrobky, které se podle mne spíše prodávají za eura. A nebo je to taky úplně něčím jiným :) Pro nás je důležitý hlavně výsledek...</p>

<p>
Největší změny cen postihly Zyxel, kde jsem předstal odkazovat přímo na Zyxel.cz, což už je teď jen anglická stránka Zyxelu, ale beru ceny z eD systemu, kde šly Zyxel produkty hodně cenou dolů. Zyxel AP s 802.11b je za 2373 Kč, géčkový za 2900 Kč, to jsou zajímavé ceny, v géčku prakticky nejlepší. Cenově v B u přístupových bodů stále vede Asus, D-link a 3Com. </p>

<p>
<STRONG>Zajímavý je vývoj u routerů s wifi</STRONG>, kde bezkonkurenčně nejlepší ceny už dlouhou dobu má SMC, u něhož dokonce G verze vyjde na královských 2700 Kč. Asus v G provedení vyjde o šest stovek dráže, v B provedení je opět nejlevnější SMC za 2054 Kč, zatímco další je 3Com dražší o osm stovek. </p>

<p>
Podivhudné je, že u no-name značek jako je Asus je cenové rozpětí mezi B a G verzí přístupových bodů veliké -&#160; prakticky 1700 Kč - zatímco u 3Comu jsou to pouhé tři stovky, takže zatímco B verze Asus je podstatně levnější, než u 3Comu, G verze je výhodnější u 3Comu. U routerů je toto rozpětí vyrovnanější. </p>

<p>
Na trhu se také objevují produkty nabízející i 802.11a s tím, že pokud si při instalaci produktu vyberete ČR, 5GHz frekvence se vypne, protože u nás není 802.11a povoleno. </p>

<p>
Tož tolik - Přehled cen WiFi najdete v menu <A href="/prehledwifi">nebo odkaz je zde</A>, průběžně to ještě budu doplňovat, vaše náměty posílejte sem. A jestli víte o někom, kdo má ceník OvisLinku na webu, dejte vědět...</p>