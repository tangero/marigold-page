---
ID: 1269
author: Patrick Zandl
layout: post
oldlink: 'https://www.marigold.cz/item/jak-jsem-malem-marigolda-prohral-v-kartach

  '
post_date: 2004-08-24 18:59:36
post_excerpt: ''
published: true
summary_points:
- Bridžová partička se Špuntem, Lopem a Zdenálem byla domluvena.
- Autor překročil datový limit u Xhostu, jehož adminem je Špunt.
- Hrálo se o webhosting Marigolda, bod znamenal mega prostoru.
- Po pěti hodinách hry autor vyhrál 300 MB prostoru navíc.
title: "Jak jsem málem Marigolda prohrál v kartách"
---

<p>
Včera jsme si smluvili partičku bridže - já, Lopo, Zdenál a Špunt. Lopo pravil, že to bude legrace a jeho očekávání nemělo být zklamáno. Zejména v okamžiku, kdy jsem od <a href="http://www.xhost.cz/">Xhostu</a>, u kterého je Marigold hostovaný, dostal upomínku, že jsem překročil limit uložených dat o dvojnásobek. Pointa je samozřejmě v tom, že adminem Xhostu je Špunt, takže jsem si dohadování o kapacitě webhostingu nechal na hru. A věru - slovo dalo slovo a furiantsky jsme hráli se Špuntem o Marigolda - co bod, to mega prostoru dolů či nahoru... </p>
<p>
No, řeknu vám, vypadalo to chvíli hodně nahnutě, obzvláště když jsem jednu hru úplně zazdil a Lopa, se kterým jsem hrál, obcházely mrákoty. Už hrozilo, že mi zbude místo tak akorát na jeden neviditelný GIF. Nakonec jsme se vzpamatovali a po pěti hodinách hry jsme se dostali k tomu, že mám další tři stovky mega prostoru. Inu, karban je zrádná hra... :)</p>
<p>
<em>Update: Lopo </em><a href="http://www.berusky.cz/obrazek/zab-bridge.jpg"><em>fotkou zvěčnil</em></a><em> naše bridžové zátiší, takže lze ze zápisu vysledovat, že to opravdu bylo o fous a rozhodovala poslední hra.</em></p>