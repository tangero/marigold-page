---
ID: 1111
author: Patrick Zandl
layout: post
oldlink: 'https://www.marigold.cz/item/dnesni-zkusebni-provoz-na-novem-redakcnim-systemu

  '
post_date: 2004-05-31 08:40:56
post_excerpt: ''
published: true
summary_points:
- Články a zprávy z Genesis/Marigolda byly exportovány a nahrány do Nucleusu.
- Titulní stránka Nucleusu je v testovacím provozu s designem Marigolda.
- Některé funkce Nucleusu nefungují správně, například posílání emailů a vyhledávání.
- Autor strávil víkend úpravami designu a zvažuje prioritu obsahu nad designem.
title: "'Dnešní zkušební provoz na novém redakčním systému"

  '
---

<p>
Konečně jsem si dohrál se základními věcmi. Vyexportoval jsem z Genesis články a zprávy z Marigolda a nahrál jsem je do Nucleusu, obarvil jsem titulní stránku a stránku článků do designu Marigolda a mimo jiné jsem nově rozřezal titulní stránku tak, že je skoro XHTML Strict, kdyby nebylo problémů s externími kódy, kde to opravím časem. </p>

<p>
A tak jsem se rozhodl pro zkušební provoz na novém systému, kdy se ukáže, jak je instalace stabilní. Dnešní titulní stránka tedy není generovaná z Genesis, ale dostáváte se na tu novou, Nucleusí. Ještě tu všechno nefunguje na 100%, ale to nejdůležitější snad ano. Nefunguje posílání emailů s články (nevím proč, ještě nebyl čas to nastudovat), vyhledávání hodí původní šablonu Nucleusu (vím, časem přebarvím), v detailu článku se pod logem Marigolda objeví ještě chvíli navíc ta béžová linka - nevím proč, nějaká chybka v HTML, zkusím opravit nebo to prohlásím za vlastnost. </p>

<p>
Nefunguje přehled hotspotů, WiFi techniky ani ADSL, to mne ještě čeká nějak vyřešit. Nicméně je alespoň viditelný náznak toho, že se blížím k cíli. Nucleus se ukázal být schopnější, než jsem čekal, ačkoliv určitým postupům v něm je třeba přivyknout a naučit se problém řešit obchvatem. Pokud <b>spatříte další závažnější nedokumentovaný problém, pište</b> klidně sem do diskuse... (také asi jsou problémy s velikostí písma, mám ho nastavené podle svého rozlišení a na normálním rozlišení displeje to budu ladit večer...) </p>

<p>
Nyní jsem v praxi ověřil svoji tezi, že design se má měnit co nejméně. V tomto případě jsem ani výrazně neměnil vzhled Marigolda, pouze jsem ho napasoval do nového redakčního systému. Zabil jsem tím vlastně celý víkend a část minulého týdne, za tu dobu jsem mohl něco kloudného a užitečného napsat. Takže filosofická otázka, zda se autor weblogu, jenž nerozumí finesám HTML/CSS, má snažit o excelentní design, nebo zda má psát o tom, čemu rozumí, pro mne došla určité opory v realitě... ;)
</p>