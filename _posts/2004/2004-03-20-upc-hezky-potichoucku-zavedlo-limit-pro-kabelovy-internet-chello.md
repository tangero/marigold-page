---
ID: 931
author: Patrick Zandl
layout: post
oldlink: 'https://www.marigold.cz/item/upc-hezky-potichoucku-zavedlo-limit-pro-kabelovy-internet-chello

  '
post_date: 2004-03-20 21:08:00
post_excerpt: ''
published: true
summary_points:
- UPC Chello snížilo rychlost po překročení 15 GB u linky 256/96 Kb/s.
- Limity UPC Chello nejsou uvedeny v podmínkách, informují emailem.
- UPC neinformovalo uživatele o zavedení datových limitů dopředu.
- UPC zrealizovalo přístupové body WiFi v Braníku, Krči a Nuslích.
title: 'UPC hezky potichoučku zavedlo limit pro kabelový internet Chello

  '
---

<p>
A máme to tady - není to tak dávno, co jsem psal o tom, že UPC se bude jistě chtít nějak zbavit neomezeného limitu na svém kabelovém internetu. A už se ho zbavil, hezky potichoučku. Pokud máte linku 256/96 Kb/s - tedy základní domácí Chello linku, srazí vám UPC rychlost <STRONG>po překročení 15 GB za měsíc na 64/64 Kb/s </STRONG>. Jaký je limit na linku 512/128 Kb/s, netuším. Nikde to oficiálně napsané není, dozvíte se to, až vám přijde email... V diskusi na <A href="http://www.dsl.cz/index.php?akce=2&amp;vlakno=14443&amp;i=1079814879" target=_blank>DSL.cz</A> jsem zase našel informace, že Chello Clasic má limit 5GB a Chello Plus 20GB - co je pravda, netuším. </p>

<p>
Vtip je v tom, že <STRONG>UPC Chello tento limit nemá nikde v podmínkách</STRONG>, prostě o něm jen suše informuje uživatele emailem v případě, když se k němu začne blížit (zde <A href="http://portal2.dkm.cz/phorum/read.php?f=2&amp;i=1172457&amp;t=1172457" target=_blank>ve fóru na Mistralu</A> je vidět, jak). Že by nějakou informaci o existenci tohoto limitu dalo UPC vědět dopředu, to nikoho nenapadlo - schválně jsem se díval do emailu, který mi posílají každý měsíc s vyúčtováním a jsou v něm jen obvyklé marketingové kecy a faktura v PDF (za kterou chválím). O limitu na data se nepíše nikde ani v podmínkách, ani v reklamě. </p>

<p>
Co si budeme povídat, zákrok UPC ve své podstatě chápu, jenže zatímco například Karneval jasně uvádí, že limit na data je 20 GB a pak se zlobí, UPC nikde o limitech nic nepíše a jen potichu rozesílá emaily. <STRONG>A to není zrovna hezké,</STRONG> to už člověka rovnou napadne, kdy mu zpětně sdělí, že služba byla před měsícem zdražena :( Když už do tohoto Chello šlo, chtělo to všechny uživatele informovat a nečekat na to, až se to na internetu rozmázne. Také by to chtělo mít možnost zjistit přenesený objem ...<BR>Prvotní tip na zprávu mám z <A href="http://blog.cernosice.cz/2004-03.html#1079798212" target=_blank>Prochainova Blogu</A>, bohatá diskuse <A href="http://www.zive.cz/Forum/SubChild.asp?Qst=137428&amp;Main=71" target=_blank>na Živě</A> a na <A href="http://portal2.dkm.cz/phorum/search.php?f=2&amp;search=limit&amp;match=1&amp;date=30&amp;fldbody=1" target=_blank>Fóru Chello</A>.</p>

<p>
PS: V diskusi na Chellu jsem našel příspěvek z konce loňského roku: "<EM>Ke dnešímu dni společnost UPC zrealizovala přístupové body WiFi v lokalitách Braník, Krč a Nusle".</EM> Víte o tom někdo něco? Napište mi...</p>