---
ID: 1288
title: 'Story o&nbsp;sousedských sítích (7.)'
author: Michal Krsek
post_excerpt: ""
layout: post
oldlink: >
  https://www.marigold.cz/item/story-o-sousedskych-sitich-7
published: true
post_date: 2004-09-01 09:12:05
---
<p>
Včera mi dorazila od českého distributora compactflash s Level4 softwarem mikrotiku. Paměť není ve známém čtvercovém obalu (jaké jsou například ve foťácích), ale má rozhraní, které je možné zastrčit přímo do slotu na základní desce. Dodavatel mě varoval, že licenční číslo mikrotiku je svázáno se sériovým číslem CF. Bohužel český distributor nedodává pouze licence na software, takže až tuhle CF vrátím, budu si muset koupit licenci přímo u výrobce.</p>
<p>
<img src="/wp-content/uploads/cache/20040901-CF-1.jpg" alt="Porovnání velikosti CF s HDD" width="320" height="240" /></p>
<p>
 <img src="/wp-content/uploads/cache/20040901-CF-2.jpg" alt="CF s Mikrotikem ve směrovači" width="320" height="240" /></p>
<p>
Trapná chvilka s pojmenováním rozhraní se neopakovala, zato se mi povysunula jedna ze síťových karet, takže jsem strávil pěkných deset minut hledáním, proč jednu ze dvou identických karet systém najde a druhou ne :-)</p>
<p>
Směrovač běží bez jakýchkoliv problémů. Narazil jsem ovšem s druhou komponentou systému. HW AP Orinoco AP-1000 (jehož mám v kanceláři dva kousky - obě vybavené firmwarem, který o sobě tvrdí, že je&#8221;ORINOCO Outdoor Router v3.93 -sériové číslo- V3.73&#8221;) stávkují. Jedno z nich vůbec nezná ethernetové rozhraní, zatímco druhé jsem schopen donutit ke spolupráci s notebookem, ale se směrovačem nespolupracuje (ani z jednou ze 3c590). Vyzkoušel jsem všechny mě známé finty (včetně vypnutí autonegociace rychlosti a duplexu), ale bez úspěchu. Ostatně představa výrobce o tom, že směrovač (s libovolným počtem rozhraní) má pouze jednu IP adresu, mě také nenaplňuje optimismem.</p>
<p>
Pokud máte někdo nějaký hint nebo nějakou jinou verzi firmware nebo ovládacího software (ten originál od Prism mi s dotyčným firmwarem nechodí), zkuste mi poslat nějakou zprávu. Pokud vím, tak AP-1000 se už nedělá a dokonce je EOL (End Of Life) produkt, tak snad nezpůsobíme žádnou dramatickou škodu.</p>
