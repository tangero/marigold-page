---
ID: 1112
author: Patrick Zandl
layout: post
oldlink: 'https://www.marigold.cz/item/mms-pouziva-700-000-uzivatelu-ceskych-mobilnich-siti

  '
post_date: 2004-05-31 09:08:37
post_excerpt: ''
published: true
summary_points:
- Eurotel a T-Mobile mají shodně 300 000 klientů s aktivovanou službou MMS.
- Oskar eviduje přes 130 000 uživatelů s aktivovanou službou MMS.
- Počet uživatelů MMS se meziročně zvýšil desetinásobně.
- České sítě řeší problém s posíláním fotek z megapixelových fotoaparátů kvůli limitu
  30 Kb.
title: MMS používá 700&nbsp;000 uživatelů českých mobilních sítí
---

<p>
Dneska jsem na serveru <a href="http://www.telefonie.cz/zprava.asp?id=4269">Telefonie</a> našel hezkou zprávu (původem z ČTK) o tom, že Eurotel i T-Mobile mají každý po 300 000 klientech s aktivovanou službou MMS a Oskar (který s MMS začal později a má méně klientů) jich má přes 130 000. </p>

<p>
Podle mobilních operátorů se zvýšil meziročně počet uživatelů služby MMS na desetinásobek. Je to skoro impozantní, necelých 10 procent uživatelů mobilů tedy má MMS. Kolik z nich je používá, je otázka - tato čísla jsou evidentně jen o tom, kolik lidí si službu MMS aktivovalo, tedy kolika z nich lze zaslat MMS zprávu na mobil. Těm ostatním dojde jen SMS a mohou si vybrat zprávu přes web. A to už je slabší. Pamatujete si, kdo z vašich kamarádů má MMS mobil? Já mám tradiční problém s Petrem - ten má mobily tři, přičemž jediný z nich podporuje MMS. Otázka ovšem zní, které číslo z těch tří to je ...</p>

<p>
Zpráva ČTK (ono je to spíš takové maličké ospíárko) také zmiňuje drobný problém - <b>jakpak se budou v českých mobilních sítích posílat fotky z megapixelových fotoaparátů, když se dnes MMS limity dávají na nějakých 30 Kb?</b> Prý dojde k úpravě sítí - moje zkušenost je ovšem taková, že když fotku posílám na email, nikoliv na mobil, tak projde i velká. Ale zvětšení limitu pro posílání MMS mezi mobily bude určitě vítané...
</p>