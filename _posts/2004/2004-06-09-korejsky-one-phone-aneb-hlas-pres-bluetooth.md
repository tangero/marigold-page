---
ID: 1137
author: Patrick Zandl
layout: post
oldlink: 'https://www.marigold.cz/item/korejsky-one-phone-aneb-hlas-pres-bluetooth

  '
post_date: 2004-06-09 08:27:56
post_excerpt: ''
published: true
summary_points:
- KT spustil One-phone, službu pro volání mobilem přes pevnou linku pomocí bluetooth.
- One-phone vyžaduje bluetooth mobil a základnovou stanici pro propojení s pevnou
  linkou.
- KT plánuje službu DU, která má snížit náklady na volání o 20-30%.
- I s 200 000 uživateli bude One-phone přínos pro KT menší než 1% příjmů.
title: Korejský One-phone aneb hlas přes bluetooth
---

<p>
Největší korejský národní operátor KT letos spustil zajímavou novou službu nazvanou One-phone. Podstatou služby je mobilní telefon vybavený technologií bluetooth a malá stanice s bluetooth připojená na pevnou linku. Díky tomu může uživatel volat přes mobil z pevné linky a přijímat na ní příchozí hovory - o přenos hlasu ze stanice do mobilu se postará právě bluetooth. Princip je tedy vlastně stejný jako u bezdrátového telefonu. </p>

<p>
Pro provozování služby je nutné koupit si mobilní telefon vybavený bluetooth, není mi ale zcela jasné, zda funguje každý (v režimu headset/handsfree - to je docela pravděpodobné), nebo zda je potřeba speciální. Kromě toho je třeba koupit si základnovou stanici. </p>

<p>
KT chce tento měsíc představit ještě jednu službu založenou na bluetooth - má se jmenovat DU. Zatím se přesně neví, co to bude, ale KT tvrdí, že tak můžete snížit své náklady na volání o 20 - 30%. To není zrovna málo - nahrává to spekulacím, že KT spustí něco jako program veřejné sítě bluetooth hotspotů. Ale ještě uvidíme. </p>

<p>
Výbornou doušku k této službě poznamenával nějaký komentátor z Daewo Securities: <i>"Even though KT attracts 200,000 subscribers to One-phone service within this year, their contribution to the whole revenue of KT will be anemic, less than 1%."</i> Kdyby u nás nějaká služba měla 200 000 uživatelů, byla by maximálně úspěšná. Co naděláte, když samotné KT má dvakrát tolik mobilistů, jako ČR obyvatel...
</p>