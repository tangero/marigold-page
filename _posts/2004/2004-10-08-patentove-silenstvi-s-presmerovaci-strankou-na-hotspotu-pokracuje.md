---
ID: 1353
author: Patrick Zandl
layout: post
oldlink: 'https://www.marigold.cz/item/patentove-silenstvi-s-presmerovaci-strankou-na-hotspotu-pokracuje

  '
post_date: 2004-10-08 09:05:27
post_excerpt: ''
published: true
summary_points:
- Acacia Technologies vlastní patent 6,226,677 na přesměrování hotspotů na vstupní
  stránku.
- Acacia je právní společnost, která vymáhá poplatky za patenty, nikoliv vývojář.
- Acacia požaduje 1000 dolarů za 3500 přesměrování od provozovatelů hotspotů v USA.
- Acacia hrozí soudy a má 30 milionů dolarů na právní výdaje.
title: Patentové šílenství s&nbsp;přesměrovací stránkou na hotspotu pokračuje
---

<p>
Na světě je další mamelucká firma s patentem na přesměrování neautorizovaného připojení na hotspot na nějakou vstupní stránku. Firma se jmenuje Acacia Technologies a je vlastníkem patentu <a href="http://patft.uspto.gov/netacgi/nph-Parser?Sect1=PTO1&amp;Sect2=HITOFF&amp;d=PALL&amp;p=1&amp;u=/netahtml/srchnum.htm&amp;r=1&amp;f=G&amp;l=50&amp;s1=6,226,677.WKU.&amp;OS=PN/6,226,677&amp;RS=PN/6,226,677">číslo 6,226,677</a>, který koupila od společnosti LodgeNet. </p>

<p>
Firma Acacia se zabývá nákupem zajímavých patentů a vymáháním poplatků z nich. Nejde o žádnou laboratoř nebo vývojáře, kteří něco užitečného vymyslí, ale o právní společnost, která koupí patent udělený na nějakou šíře používanou technologii a pak se snaží vymáhat nějaké peníze. Osobně tenhle způsob podnikání nazývám patentterorismem, protože s výzkumem to nemá nic společného. </p>

<p>
Firma rozesílá provozovatelům hotspotů dopis, v němž požaduje 1000 dolarů za každých 3500 přesměrování na vstupní stránku. Zatím tedy zřejmě jen provozovatelům v USA. </p>

<p>
Podobný patent má Nomadix (<a href="/item/nomadix-ma-patentovanou-technologii-presmerovani-na-titulni-stranku-ve-wlan">psal jsem zde</a>), který chvíli upozorňoval na to, že si jej chce strážit, ale nadšení jej záhy z velké části opustilo. Nicméně patent Acacie je o 11 měsíců starší, i když to vypadá, že je udělený prakticky na to samé. </p>

<p>
Tento patentterorista už ukázal, jak bude postupovat. V prohlášení pro tisk Acacia uvedla, že kdo jí nebude platit poplatky, s tím se potká u soudu a že má v bance 30 milionů dolarů připravených na takováto soudní stání. </p>

<p>
O události podrobně referují <a href="http://wifinetnews.com/archives/004184.html">WiFiNetNews</a> a zmiňují příklad sítě NewburyOpen.Net, která tuto technologii ani nepoužívá a dopis také dostala. </p>

<p>
Inu, s patenty je to veselé&#8230;
</p>