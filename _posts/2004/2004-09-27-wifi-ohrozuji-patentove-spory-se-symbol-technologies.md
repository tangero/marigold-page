---
ID: 1335
author: Patrick Zandl
layout: post
oldlink: 'https://www.marigold.cz/item/wifi-ohrozuji-patentove-spory-se-symbol-technologies

  '
post_date: 2004-09-27 08:31:00
post_excerpt: ''
published: true
summary_points:
- Symbol Technologies bude požadovat poplatky za patenty WiFi, první platí Proxim
  23 milionů USD.
- Power Save funkce, standardní součást čipových sad, je patentovaná společností Symbol.
- Proxim prohrál spor o zrušení patentů Symbolu a platí poplatky za jejich užívání.
- Cisco/Linksys, velký výrobce WiFi, je dalším potenciálním cílem vymáhání patentových
  poplatků.
title: "'WiFi ohrožují patentové spory se Symbol Technologies"

  '
---

<p>
Společnost Symbol Technologies oznámila, že bude požadovat poplatky od výrobců WiFi techniky za své patenty. A prvním, kdo jí peníze zaplatí, je Proxim. Ten uhradí za rok 2003 celkem 23 milionů dolarů za porušení patentových práv Symbolu. </p>

<p>
Problém tradičně je v tom, že Symbol je držitelem patentu na běžně používanou funkci, která je navíc standardní součástí čipových sad. V tomto případě jde o funkci Power Save, která umožní vypnout vysílání v případě, že přístupový bod nemá, co vysílat. </p>

<p>
V celém sporu je důležitý fakt, že Symbolu nemusí poplatky platit výrobce čipových sad, ale společnost, která tyto čipové sady do svých produktů integruje a funkci Power Save v nich aktivuje a využívá. Symbol své patenty nabyl zcela legální cestou a celý právní spor začal Proxim, když v roce 2001 se domáhal zrušení některých patentů Symbolu. Soud ovšem patentová práva Symbolu potvrdil a Proxim za &#8220;odměnu&#8221; dostal v roce 2003 právní spor na úhradu patentových poplatků. Protože Proxim většinu podstatných kauz z tohoto sporu u soudu prohrál, společnost se rozhodla dále se Symbolem u soudu nepokračovat a dohodla se na vyrovnání poplatků. </p>

<p>
Nyní se čeká na to, kam Symbol šlápne dále ve vymáhání poplatků. Největšími výrobci WiFi techniky jsou Cisco / Linksys, tedy firma, která má kapsy plné peněz a ostré právníky, kteří už se domohli vymazání nejednoho patentu…</p>

<p>
Poznámka na závěr pro patentové choleriky: patentové právo hovoří jasně – pokud jste držitelem patentu, máte právo na poplatky od firem, které jej užívají a to bez ohledu na to, co si o tomto patentu komunita myslí.<br/>Zdroj: <a href="http://www.infoworld.com/article/04/09/23/HNsymbolpatent_1.html?source=rss&amp;url=http://www.infoworld.com/article/04/09/23/HNsymbolpatent_1.html">InfoWorld</a>
</p>