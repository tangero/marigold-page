---
ID: 903
author: Patrick Zandl
layout: post
oldlink: 'https://www.marigold.cz/item/drobky-contactel-pry-prevezmou-cra-t-mobile-pro-vas-lepsi-svet-javovy-benchmark-pro-mobily-a-java-hry

  '
post_date: 2004-03-08 09:22:00
post_excerpt: ''
published: true
summary_points:
- Contactel by měly převzít České Radiokomunikace, které ovládá Deutsche Bank.
- T-Mobile zavádí nový slogan "Pro Váš lepší svět" a vizuální podobu reklam.
- JBenchmark je midlet pro otestování výkonu mobilního telefonu.
- StrategyWar je česká java hra od RedBoss týmu, inspirovaná hrou Dune.
title: Drobky -  Contactel prý převezmou ČRa, T-Mobile pro váš lepší svět, javový benchmark pro mobily a java hry
---

<p>
Dnešní Euro píše o tom, o čem se už nějakou chvíli spekuluje, totiž o tom, že <STRONG>Contactel by měly převzít České Radiokomunikace</STRONG>. Na konci řetězu ale je stále Deutsche Bank, která ovládá ČRa přes Bivideon. Podle všeho by České Radiokomunikace Contactel nacucly do sebe a značku by použily jako značku pro komunikaci se zákazníky, protože značka Bluetone je zatím docela málo známa. Ještě jste se v motanicích kolem Contactelu a jeho prodeje neztratili? </p>

<p>
Slogan <EM>"Pro Váš lepší svět"</EM> a novou vizuální podobu reklam začne používat <STRONG>T- Mobile</STRONG>. Jedná se o změny, jež T-Mobile chystá na nadnárodní úrovni a které mají posílit mezinárodní vnímání značky, píše Marketing a Media. Na faktu, že na dálnici Praha-Plzeň stále visí první reklama T-Mobilu s tím skvělým neměckým tenisovým párem, co se T-Mobile upsal před třemi lety, to nic nemění...</p>

<p>
Chcete si <STRONG>otestovat výkon svého mobilu</STRONG>? Za tímto účelem existuje midlet JBenchmark, jehož recenzi <A href="http://www.freemidlet.cz/clanek.php?id=358" target=_blank>najdete zde</A>. Ostatně ten server <A href="http://www.freemidlet.cz/" target=_blank>Freemidlet.cz</A> doporučuji, pokud máte zájem o javové věci pro svůj mobil. Když jsme u těch java her - koupil jsem si na kurýrování v posteli <A href="http://www.redboss.cz/cz/clanky/recenze.php?id=435" target=_blank><STRONG>StrategyWar</STRONG></A>, hezkou českou kopii mé oblíbené strategie Dune. Dělá to RedBoss tým a hra je opravdu pěkná a za třicet korun se mi zišla :) Kromě toho jsem si stáhl zadarmo&#160;<STRONG>multiplayer šachy</STRONG> od Cotopie, odkaz na instalaci&#160;jsem také našel <A href="http://www.redboss.cz/cz/clanky/recenze.php?id=433" target=_blank>na RedBossu</A>.</p>