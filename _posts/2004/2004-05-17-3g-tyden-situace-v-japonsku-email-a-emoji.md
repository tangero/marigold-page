---
ID: 1038
title: '3G Týden: situace v&nbsp;Japonsku &#8211; email a&nbsp;emoji'
author: Patrick Zandl
post_excerpt: ""
layout: post
oldlink: >
  https://www.marigold.cz/item/3g-tyden-situace-v-japonsku-email-a-emoji
published: true
post_date: 2004-05-17 09:36:00
---
<p>
Po článku z minulého týdne, jenž byl <A href="/zprava.html?cislo=28302">věnován japonským operátorům </A>a jejich podílu na trhu, se budeme chvíli věnovat službám emailu. Bohužel už je to deset let, co jsem tam byl, takže je neznám osobně, ale jen z rozhovorů s uživateli a z článků lidí, ale co naděláte, nemůžu to tam každý rok kontrolovat :)</p>

<H4>Email je ta správná zabíjácka aplikace</H4>
<p>
V Japonsku už na to přišli, že tou správnou <EM>"killer app"</EM> je mobilní email. Oproti SMS má především cenovou výhodu, když email stojí v přepočtu od dvaceti haléřů(1 packet = 128 Bytes = 0,3 Yen). Navíc email mohou rozšiřovat "emoji" - emotikony, malé ikonky vložené do textové zprávy. V emailu mohou navíc být snadno použitelné linky a vůbec je flexibilnější, než SMS. Proto jej také lidé masivně používají a operátoři se snaží ho udělat uživatelsky co nejpřívětivější. </p>

<p>
&#160;</p>

<p>
Zajímavé je, že právě emoji se označují za jeden z pilířů loajality k operátorovi, protože emoji jsou graficky specifické pro každého operátora, uživatelé (především ti mladší) si na ně navykají a odmítají přecházet k jinému operátorovi mimo jiné i proto, že si prostě na své emoji zvykli. A není se čemu divit, zejména mladší věkové skupiny posílají až stovku emailů denně a hojně je emoji prokládají. Na obrázku vidíte, jak vypadá takový email na japonském mobilu proložený emoji. V tomto případě jde o operátora KDDI.&#160;</p>

<P align=center><IMG height=142 alt="příklad emoji u KDDI" src="/wp-content/uploads/emoji-kddi.gif" width=273 align=center></p>

<p>
Dlužno podotknout, že emaily jsou v japonských mobilních sítích Push aplikace, takže na mobil dojdou ihned po odeslání bez toho, že by si uživatel mobilu musel kontrolovat emailovou schránku - fungují z uživatelského hlediska stejně, jako SMS. </p>

<p>
Maličká jazykovědná vsuvka. Ji znamená v japonštině znak. A japonština ráda přebírá z cizích jazyků, takže z angličtiny si vzala Emotion a přidala své Ji a má EMOJI. Například kanji (jakožto japonská abeceda) vychází z čínské abecedy Han. </p>

<p>
Emoji se přenášejí jako Unicode znaky a NTT DoCoMo například nabízí svých přes 207 předkreslených emoji, speciální programy jdou i přes tři stovky. To znamená, že jednotlivé emoji jsou přenositelné mezi operátory, ale jejich grafická representace může být (a je) velmi rozdílná. Přehled unicode emoji značek <A href="http://pukupi.com/big/resources/emoji/">najdete zde</A>. Narozdíl od emotikonů, se emoji nečtou horizontálně, ale vertikálně, tedy stejně, jako normální písmo.</p>
