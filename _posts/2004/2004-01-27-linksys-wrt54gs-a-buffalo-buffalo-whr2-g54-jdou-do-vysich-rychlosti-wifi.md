---
ID: 817
title: 'Linksys WRT54GS a&nbsp;Buffalo Buffalo WHR2-G54 jdou do vyších rychlostí WiFi'
author: Patrick Zandl
post_excerpt: ""
layout: post
oldlink: >
  https://www.marigold.cz/item/linksys-wrt54gs-a-buffalo-buffalo-whr2-g54-jdou-do-vysich-rychlosti-wifi
published: true
post_date: 2004-01-27 08:20:00
---
<p>
Linksys se rozhodl upgradovat svůj oblíbený router WRT54G na verzi <B>Linksys WRT54GS</B> - dodavatelem čipové sady je Broadcom a hlavní upgrade je v tom, že <STRONG>router nabídne vyšší rychlost, kterou Linksys nazývá SpeedBooster</STRONG>. Zatím bohužel není přesně jasné, o co v případě SpeedBoosteru jde, Linksys pouze uvádí, že jde o 802.11 kompatibilní technologii (zřejmě tedy zpětně, jinak by to nemělo smysl) nabízející na jednom kanálu propustnost až o 30% vyšší, než v případě 802.11g. Bohužel nejsou k dispozici oficiální informace, pouze <A href="http://www.buy.com/retail/product.asp?sku=10360624&amp;loc=">tento přehled</A> na Buy.com, kde se router nabízí za 106 USD s tím, že k dodání je do dvou týdnů. To znamená, že ho Linksys ještě oficiálně neprodává. Další vlastnosti už jsou klasické jako u dnešního WRT54G, stojí za zmínku podpora WPA a 802.1x. </p>

<p>
<IMG height=150 alt="Buffalo 125 Mb/s router..." src="/wp-content/uploads/buffaloro-125.jpg" width=81 align=right>Podobně se k vyšším rychlostem postavil rival Linksysu Buffalo. To nedávno představilo svůj <STRONG>vysokorychlostní router Buffalo AirStation 125Mbps Wireless Cable/DSL Router-g</STRONG> označovaný také jako <B>Buffalo WHR2-G54</B> (<A href="http://www.buffalotech.com/wireless/products/airstation/WHR2G54.html">popis zde</A>). Buffalo u tohoto routeru inzeruje rychlosti až 125 Mb/s. Kromě jiného podporuje WDS (až 6 stanic), WPA, AES, 802.1x a nabízí 4 lan porty. Jak to tak vypadá, tento router používá čipovou sadu Broadcom a její technologii zvýšení rychlosti Afterburner. </p>

<p>
<STRONG>Osobně na tyhle nové technologie zvyšování rychlostí moc nevěřím.</STRONG> Kromě toho, že nejsou standardizované, jsou jejich výkonostní testy zatím rozpačité a sám jsem neměl možnost si je vyzkoušet a porovnat. Ještě se ani pořádně nechytila G rychlost. Tož uvidíme, až tahle technika dorazí i k nám. Využití pro takovou techniku je jen v prostředí, kde můžete ohlídat homogenitu sítě - v domácnosti nebo ve firmě, kde je centrální nákup a kde je tedy zaručeno, že všechny nakoupené výrobky budou podporovat vyšší rychlost a nedonutí router zdržovat. Jenže to jde proti snaze o obecnou zástupnost těchto zařízení. Jen tak mimochodem: když jsem doma upgradoval z B na G, nic se nezměnilo. Jak by mohlo - brzdou je internetová přípojka, ne rychlost mé domácí WiFi sítě...</p>
