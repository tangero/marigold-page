---
ID: 801
author: Patrick Zandl
layout: post
oldlink: 'https://www.marigold.cz/item/drobky-infracervene-site-siemens-doda-wcdma-pro-cesky-t-mobile-ahoj-cz-telefonie

  '
post_date: 2004-01-20 09:47:00
post_excerpt: ''
published: true
summary_points:
- Infračervené sítě jsou popsány v článku Rity Pužmanové na Lupě.
- Článek Mobil.cz pesimisticky hodnotí Wi-Fi v pásmu 5 GHz.
- Siemens dodá WCDMA technologii pro českou síť T-Mobile.
- Ahoj.cz nabízí volání v ČR za cenu místního hovoru.
title: "'Drobky: Infračervené sítě, Siemens dodá WCDMA pro český T-Mobile, Ahoj.cz"
  telefonie'
---

<p>
Dnešní porci drobků z internetu začnu <A href="http://www.lupa.cz/clanek.php3?show=3186" target=_blank>článkem Rity Pužmanové</A> z Lupy <STRONG>věnovaný infračerveným sítím</STRONG>. Autorka jde hodně do hloubky (holt když tomu někdo rozumí, tak může :), pro obecný přehled se vyplatí pár odstavců povídání o technických detailech přeskočit a pokračovat zase na konci. Zajímavé je také povídání o difusní architektuře na konci článku. </p>

<p>
Podstatně méně bodů dostává dnešní článek z Mobil.cz nazvaný <A href="http://mobil.idnes.cz/mobilni_komunikace/wifi/zapomentenawifi040120.html"><STRONG>Zapomeňte na Wi-Fi v pásmu 5 GHz</STRONG></A>. Petr Nachtmann <STRONG>je podle mne zbytečně pesimistický</STRONG>, osobně vidím sítě v pásmu 5GHz jako nadějné, ačkoliv je pravda, že se zatím nechytají. K frekvencím u nás doporučuji vlastní <A href="http://beta.marigold.cz/zacinajicim/frekvence031228.html">článek z nedávna</A>. Jen malá poznámka k HiperLAN2 - tahle technologie je šmahem odepisovaná, já bych ji ale nezatracoval. Především je mi na ní sympatická možnost handoveru mezi UMTS. Na druhou stranu si uvědomuji, že handover mezi WLAN a UMTS považuji spíše za technickou libůstku, než praktickou a masově použitelnou záležitost. </p>

<p>
Na stránkách Siemensu je publikovaná tisková zpráva o tom, že <STRONG>Siemens dodá WCDMA (tedy UMTS) technologii pro českou síť T-Mobile</STRONG>. V daném případě jde o UTRAN, tedy radiovou část sítě (postaru bétéesky, nově Node B a RNC atd) a něco, co nazval "přepínací technologií" - to není zrovna přesný technický výraz, takže to může být píárově pomršený překlad pro ústřednu (tedy MSC), ale i paketovou část sítě (SGSN) nebo nakonec pro cokoliv jiného. Jen mi tak nějak přišlo, že český T-Mobile z té tiskové zprávy radost nemá. Že by se další dodavatelé jako Nortel zlobili? Zdroj: <A href="http://www.siemens.cz/siemjet/cz/home/press/releases/new/Main/8608.jet" target=_blank>TZ Siemens</A>.</p>

<p>
Zajímavá informace je o službě <A href="http://www.ahoj.cz/" target=_blank>Ahoj.cz</A> - tiskovou zprávu jsem našel na <A href="http://www.telefonie.cz/zprava.asp?id=3727" target=_blank>Telefonie.cz</A>.Služba <STRONG>nabízí volání v rámci ČR za cenu místního hovoru</STRONG>, produkuje ji Emea Telecom a mají moc hezké stránky. Služba je vlastně předvolbou operátora na lince Českého Telecomu pro levnější telefonování.</p>

<p>
Na Světu sítí je <A href="http://www.svetsiti.cz/Tipy.asp?ID=97" target=_blank>dobrý článek Petra Odvárky</A> věnovaný zabezpečování bezdrátových sítí. Jmenuje se <STRONG>Doporučení pro konfiguraci WiFi sítí I.</STRONG> a podle toho čísla soudím, že to bude seriálek. </p>

<p>
A na závěr něco lehčího: pokud chcete vidět <STRONG>hezoučkou parodii Českých novin, </STRONG>podívejte se na <A href="http://cesnekoviny.kgb.cz/index.php" target=_blank>Česnekoviny</A>. Mně, když sedím v Opletalova 45, se líbí, ale když uberete čtyřicet popisných čísel, bude tam nadšení asi výrazně menší :)&#160;Via <A href="http://www.w-software.com/hlog/index.php?page=cely_clanek&amp;id_clanku=363" target=_blank>Hlog</A>.</p>