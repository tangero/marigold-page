---
ID: 1045
author: Patrick Zandl
layout: post
oldlink: 'https://www.marigold.cz/item/rms-rapid-message-service

  '
post_date: 2004-05-19 09:41:00
post_excerpt: ''
published: true
summary_points:
- RMS je nová služba firmy HeyAnita podobná Push-to-Talk.
- RMS funguje na 2G a vyšších sítích bez nutnosti nového telefonu.
- Hlasový vzkaz se doručí přes SMS notifikaci a zpětné volání na server.
- Tarifikace RMS pravděpodobně probíhá formou zpoplatněného hlasového hovoru.
title: RMS &#8211; Rapid Message Service
---

<p>
Další rozšíření pro SMS službu se má jmenovat RMS. Ale nebojte se, nejde o žádný nový standard, jako jsou MMS, jde o službu americké firmy&#160; <A href="http://www.heyanita.com/press/pr040224.htm">HeyAnita.</A> Ta za <STRONG>RMS (Rapid Message Service)</STRONG> stojí. Služba RMS je vlastně podobná službě Push-to-Talk, v tomto případě stačí namluvit hlasový vzkaz a vybrat si číslo účastníka, kterému chcete vzkaz poslat. A on se mu doručí. Podstatné na tom je, že RMS má fungovat na všech mobilních telefonech od 2G nahoru a na všech typech digitálních mobilních sítích. A to je na tom právě to zajímavé - že není nutné používat nové mobilní telefony, že jde o službu kompatibilní se stávajícími typy, ačkoliv na těch nových mobilech se bude používa jednodušeji. </p>

<p>
Trochu zamlženo mi je, jak to funguje - <A href="http://www.heyanita.com/doc/Rms_US.pdf" target=_blank>PDF dokument</A> je sice hezký, má i krásné schéma, ale maximálně mi z toho skutečná podstata fungování služby uniká. Jak to tak vypadá (berte to jako můj nezávazný výklad), telefon vás propojí se serverem RMS, který rozpozná vaše hlasové pokyny a díky nim zvolíte číslo adresáta (hlasové rozpoznání registruje jméno, číslo či číslo můžete zadat klávesnicí). Pak se nahraje váš hlas, adresát dostane oznámení via SMS a stiskem klávesy se dovolá zpět na hlasový server, kde je mu vzkaz přehrán. Služba díky tomu nepožaduje speciální mobily, ačkoliv podpora ve firmware telefonu by vše zjednodušila a RMS jsou na to připravené. </p>

<p>
Trochu nejasné je z toho tarifikování služby - platit byste tedy museli asi za hlasový hovor. Chápu, že služba <EM>"neobtěžuje",</EM> protože hlasovou zprávu si můžete vyzdvihnout kdykoliv, na druhou stranu proč nezavolat nebo nepoužít hlasovou schránku. A interaktivita Push to talk to také není. Na druhou stranu dodavatel nenutí operátory službu kupovat, nabízí hosting na svojí platformě a jako takové intermezzo před tím, než se PTT telefony rozmůžou, to může být interesantní. <BR><EM>Firemní informace a demo </EM><A href="http://www.heyanita.com/products/rms.htm" target=_blank><EM>najdete zde</EM></A><EM>.</EM></p>