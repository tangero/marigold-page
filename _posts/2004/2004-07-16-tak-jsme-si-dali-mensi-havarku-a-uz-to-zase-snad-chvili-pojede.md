---
ID: 1199
author: Patrick Zandl
layout: post
oldlink: 'https://www.marigold.cz/item/tak-jsme-si-dali-mensi-havarku-a-uz-to-zase-snad-chvili-pojede

  '
post_date: 2004-07-16 16:21:35
post_excerpt: ''
published: true
summary_points:
- Blog CMS nová verze způsobila zahlcení MySQL a pád serveru.
- Přesun na Xhost.cz vyřešil problémy s funkčností BlogCMS a fotogalerie.
- Konverzi na Xhost.cz provedl administrátor hostingu velmi rychle.
- Ponaučení plyne z nutnosti svěřit správu serveru odborníkům.
title: "Tak jsme si dali menší havárku a už to zase snad chvíli pojede…"
---

<p>
S Linuxem se člověk nenudí, zejména, když mu vůbec nerozumí, což je můj případ. Radek Hulán mne pravidelně bombarduje výzvami, abych si instaloval novou verzi Blog CMS, což jsem statečně ignoroval, neboť jak víme - co funguje, do toho se nehrabe. Nakonec mne ale udolal poukazem na to, že nějakou fintou se dají přečíst hesla atd. Tož jsem nainstaloval novou verzi, vstoupil do její administrace a server zmrtvěl. Proč, nevíme. Prostě vždy, když člověk vlezl do administrace, tak se začalo zahlcovat MySQL, až padlo na ústa. </p>

<p>
Udělat se s tím mnoho nepodařilo, nakonec se jako nejefektivnější rozhodnutí jevilo ustoupit převaze Linuxu a svěřit se odborníkům - tedy emigrovat na nějaký webhosting, kde až něco spadne, bude člověk, který si s tím poradí. Radek Hulán hostuje BlogCMS na <a href="http://www.Xhost.cz">Xhost.cz</a>, takže jsem se rozhodl nastěhovat tamtéž. Konverze byla po dohodě s adminem dílem okamžiku (především tedy jeho okamžiku a mého přihlížení), chodí jak diskusní fórum, tak tak <a href="/foto/">proklatá fotogalerie</a>, která mi na vlastním serveru ne a ne běžet. Zatím jsem na ni samozřejmě nekonvertoval obrázky... </p>

<p>
Ponaučení je samozřejmě prosté - nemám se montovat do věcí, kterým nerozumím a je lepší obětovat pár stokorun měsíčně za to, že je někde někdo, kdo jim rozumí a ví, co s tím serverem dělat... Řekl bych, že to bylo ještě levné ponaučení :)
</p>