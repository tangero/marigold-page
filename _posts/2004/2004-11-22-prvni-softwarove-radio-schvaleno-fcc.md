---
ID: 1409
author: Patrick Zandl
layout: post
oldlink: 'https://www.marigold.cz/item/prvni-softwarove-radio-schvaleno-fcc

  '
post_date: 2004-11-22 08:28:00
post_excerpt: ''
published: true
summary_points:
- FCC schválila první SDR zařízení, základnovou stanici firmy Vanu.
- Vanu stanice pracuje v pásmu 20 MHz - 3 GHz a podporuje více technologií.
- Vanu technologie se hodí pro vojenské účely a budoucí upgrade sítí operátorů.
- Stanice Vanu podporuje AMPS, TDMA, GSM, CDMA, Project25, Mobitex, FRS a FM.
title: První softwarové rádio schváleno FCC
---

<div class="rightbox"><img src="/wp-content/uploads/1/20041122-vanu-tower.jpg" alt="základnová stanice Vanu" width="205" height="230" /></div>
<p>
První zařízení používající softwarově definované rádio (SDR) schválil minulý týden americký regulátor FCC. Jde o základnovou stanici firmy Vanu, velkého evangelizátora SDR technologie. Základnová stanice pracuje ve frekvenčním pásmu 20 MHz - 3 GHz a je schopna poskytovat služby najednou na více technologiích (GSM i CDMA) a na více odlišných frekvencích. A jen tak na okraj, celá je postavená na Linuxu. </p>

<p>
Vanu říká, že jeho technologie bude nasazována zatím spíše pro vojenské a bezpečnostní účely, kde se možnost změny obslužné technologie hodí nejvíce, v budoucnu se ale očekává také nasazení u mobilních operátorů, kterým Vanu technologie umožní více klidu s hardware upgrade sítě - ty by mohly minimálně z velké části odpadnout a o naprostou většinu změn by se mohl postarat upgrade software. A to třeba včetně kompletní změny technologie, jako je přechod z GSM na CDMA :)</p>

<p>
Dnes jsou podporovány technologie AMPS, TDMA(IS-136), GSM, CDMA(IS-95 and IS-2000 1xRTT), Project25, Mobitex, FRS a FM radio - především je ale důležité, že Vanu základnovka jich může podporovat více najednou. </p>

<p>
Presentace <a href="http://vanu.com">výrobce zde</a>.
</p>