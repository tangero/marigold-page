---
ID: 838
title: Telekomácké WiFi mne naštvalo
author: Patrick Zandl
post_excerpt: ""
layout: post
oldlink: >
  https://www.marigold.cz/item/telekomacke-wifi-mne-nastvalo
published: true
post_date: 2004-02-05 17:45:00
---
<p>
Měl jsem ráno schůzku v centru města a jelikož mne moje limuzína (vedená pod krycím jménem metro) dopravila do centra podezřele brzy, rozhodl jsem se stavit na Karlově náměstí v Nescafé a ještě projít poštu a vyřídit pár věcí - mají tam WiFi Telecomu. Bylo mírně před osmou, chtěl jsem si z povinnosti koupit kafe, bylo mi blbé sedět tam jen tak - naštěstí mi ale řekli, že ještě neotevřeli a že za pět minut. Tak jsem si sednul ke stolečku (je to v obchodním centru, takže i když neotevřeli, fyzicky je tam otevřeno) a zapnul notebook, <STRONG>zalogoval se do Telekom WiFi. Jenže ouha, ono to jelo rychlostí bit za vteřinu.</STRONG> Když jsem po pěti minutách nenatáhl ani jedinou poštovní zprávu a nepomohlo přehlášení, zabalil jsem to a šel jsem se projít.&#160;Bylo&#160;hezky, Praha se probouzela, čerstvý luft, bylo to zdravější, než sedět u netu... </p>

<p>
Joj, zcela bez souvislosti, na té schůzce jsem se také <STRONG>dozvěděl fajn vtip</STRONG>: <EM>Víte, jak se slovensky řekne úplatek? Ber dar.</EM> Berte to jako vtip, který se v některých firmách akorát nesmí říkat na hlas... :)</p>
