---
ID: 905
author: Patrick Zandl
layout: post
oldlink: 'https://www.marigold.cz/item/mobildrobky-jbag-dokumenty-domobilu-pic4mms-com-a-big-brother-via-3g-site

  '
post_date: 2004-03-09 10:49:00
post_excerpt: ''
published: true
summary_points:
- Jbag umožňuje nahrávat rozsáhlé dokumenty do javových mobilů, ale nerozumí si s
  diakritikou.
- Wap.pic4mms.com je český vyhledávač obrázků pro mobily, určený pro MMS a tapety.
- Švédský Big Brother přenášený přes 3G síť je populární pro sledování na mobilech.
- Sony Ericsson S700 s 1,3MPx foťákem je žádaný telefon, ale cena může ovlivnit koupi.
title: "'MobilDrobky: Jbag – dokumenty domobilu, Pic4MMS.com a Big Brother"
  via 3G sítě'
---

<p>
Dostal jsem odkaz na docela zajímavý software, který umožňuje <STRONG>nahrávat i rozsáhlé dokumenty do javových mobilů</STRONG>. Služba se jmenuje Jbag a funguje v zajímavém trojúhelníku: stáhnete si windows software, v něm si vytvoříte text (nebo ho tam zkopírujete). Pak si vlezete na wap stránku a odtud si stáhnete Java Midlet s textem, který si chcete přečíst. Aby to bylo více vzrušující, můžete ten text publikovat do veřejné oblasti, odkud ho mohou stahovat ostatní. Hezké - jediná nevýhoda, nerozumí si to s diakritikou. A další nevýhoda přijde: jednou to zřejmě bude za peníze. Vyzkoušejte na <A href="http://www.jbag.net/" target=_blank>Jbag.net</A>.</p>

<p>
Další zajímavost je wapová - jde o <STRONG>vyhledávač obrázků pro mobily</STRONG>, funguje ve wapu, obrázky si můžete stáhnout přímo do mobilu a najdete jej na wapové adrese <STRONG>wap.pic4mms.com</STRONG> - i přes .com doménu to vyvíjejí češi. Zatím je to v betaverzi, můžete si ale takhle vyhledat obrázky jak pro MMS zprávy, tak pro tapetu na mobilu. Služba je zdarma, platí se ale samozřejmě za přenos dat. </p>

<p>
Na <A href="http://www.gizmodo.com/archives/swedish_3g_big_brother_big_success.php" target=_blank>serveru Gizmodo </A>se píše o tom, že <STRONG>pořad Big Brother přenášený via 3G síť 3 ve Švédsku</STRONG> má úspěch a že lidi se dívají za chůze či v restauracích do mobilu na tu online kameru, která přenáší dění z Big Brother. </p>

<p>
Sony Ericsson představil tři nové telefony, z nichž <STRONG>Sony Ericsson S700</STRONG> se vysoce zapisuje na můj žebříček telefonů, které bych chtěl, protože včetně 1,3 megapixel foťáku je v něm prakticky všechno, co potřebuju a co tam není, si dohraju via MIDP. Pravděpodobně se tak dostane v mém wish listu výše, než ta nová megapixelová Nokia - její rozložení kláves se mi líbí pramálo, promiňte, ale opravdu upřednostním spíše klasické rozvržení kláves. Jenže třeba se to ještě zvrtne, podle toho, co kdy bude ve skutečnosti na trhu. Něco jiného je totiž telefon představit a něco jiného je fakt ho prodávat. Podrobně nejpodrobněji anglický <A href="http://www.mobile-review.com/articles/2004/se-903main-en.shtml" target=_blank>Mobile-Review</A> a pak samozřejmě česky&#160;<A href="http://mobil.idnes.cz/mobilni_komunikace/mobilni_telefony/abecedni_prehled_mt/sonyericsson/newseakt040309.html" target=_blank>Mobil.cz</A> a <A href="http://www.mobilmania.cz/Mobilnitelefony/AR.asp?ARI=106761" target=_blank>MobilMania</A>. Jen drobná poznámka na závěr: až se k té S700 dohledá cena, asi padne možnost, že by se to z wishlistu přesunulo na buylist...</p>