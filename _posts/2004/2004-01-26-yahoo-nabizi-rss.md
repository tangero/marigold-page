---
ID: 814
author: Patrick Zandl
layout: post
oldlink: 'https://www.marigold.cz/item/yahoo-nabizi-rss

  '
post_date: 2004-01-26 08:41:00
post_excerpt: ''
published: true
summary_points:
- Yahoo nabízí od pátku možnost sbírat a zobrazovat RSS zdroje na My Yahoo.
- Česká mainstream média se zatím RSS portálování příliš nevěnují.
- Nezávislé české RSS portály postrádají pokročilejší funkce a lepší prezentaci obsahu.
- Stále existuje prostor pro vytvoření kvalitního RSS portálu v České republice.
title: "Yahoo nabízí RSS"
---

<p>
RSS je už opravdu důležitý formát. Jak to poznáte? Tak, že ho bere vážně i Yahoo, které na svých stránkách od pátku nabízí <STRONG>možnost sbírat RSS zdroje a zobrazovat je v oblasti na My Yahoo</STRONG>. Patřičnou stránku, kde si funkci RSS nastavíte, najdete <A href="http://e.my.yahoo.com/config/promo_content?.module=ycontent" target=_blank>na Yahoo zde</A>. Samotnou možnost odebírat zprávy z News Yahoo jako RSS už firma nabízí od srpna 2003 <A href="http://news.yahoo.com/rss/" target=_blank>zde</A>. </p>

<p>
Je zajímavé, že <STRONG>u nás se RSS portálování zatím žádné mainstream médium nechytlo</STRONG>. Samozřejmě, některé mainstream weby (jako iHned) mají možnost odebírat zprávy via RSS a Novinky se dokonce pokusily vytvořit takový malý portálek <A href="http://www.novinky.cz/deniky/" target=_blank>Denní tisk</A>, kde se zprávy syndikují pomocí RSS, uživatel ale nemá žádnou možnost si tam přidat vlastní oblíbené RSS zdroje vyjma těch, které zde Seznam nastavil. Přitom možnost sestavovat si vlastní zpravodajství z RSS zdrojů vypadá hodně lákavě - jenže důvod, proč do toho mainstream média investují jen velmi pomalu je jasný: za prvé se tím propaguje konkurence a za druhé je to funkce jen pro pokročilé uživatele, masy Nováků se žádné RSS zatím netýká. Jenže i tak není na škodu ukázat svým uživatelům, že o ně máte zájem i v případě, když si jen bezduše nekupují prací prášek a mobily podle reklamy běhající na vašem webu - a tedy že váš server jde vstříc i náročnějším uživatelům. </p>

<p>
Je ale také zajímavé, že <STRONG>málokterý český nezávislý RSS portál (a těch už je celá řada) se dal do výstavby pokročilejších funkcí nebo lepší presentace syndikovaného obsahu.</STRONG> Většina tvůrců RSS portálů nejvíce doufá v to, že chcete mít jednotlivé servery rozšoupané do vlastních chlívečků a na to, abyste si udělali obraz o tom, co se dnes píše, že projdete všechny chlívečky. Některé portály chronologické nastavení mazaně skrývají (například <A href="http://blogportal.hlava.net/index2.php?go=globalrss" target=_blank>Blogportál zde</A>). <A href="http://rss.pooh.cz/" target=_blank>RSS.Pooh.cz</A> mi dává divné výpisy, používá se tam zvláštní kombinace fontů, navíc přetékajících skrze úvodní rámeček, míchají se tam české a zahraniční zdroje a chce to hodně času na to, abyste se zorientovali - Dan Dočekal to nepochybně lépe naprogramoval, než graficky rozvhrnul - pro takový portál se nehodí, aby byl zarovnáván do mateřského designu weblogu, ubírá to zbytečně místa. Ani <A href="http://www.jyxo.cz/clanky/" target=_blank>Jyxo</A> nenabídlo RSS nějakou sofistikovanější formou - fakt nechápu, co všichni mají s tím rozstrkáváním do chlívečků po jednotlivých webech. A tak, pokud jste programátoři, máte pořád šanci udělat pořádná RSS portál, to je dobrá zpráva, ne? :)</p>

<p>
<EM>PS: Ano, uznávám, že RSS není obecně známá technologie, dokud ji Halina Pawlovská nezmíní v banánrybkách. Ale údajně se to blíží;)</EM></p>