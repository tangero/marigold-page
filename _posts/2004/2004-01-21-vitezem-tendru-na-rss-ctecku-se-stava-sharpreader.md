---
ID: 806
title: >
  Vítězem tendru na RSS čtečku se
  stává SharpReader
author: Patrick Zandl
post_excerpt: ""
layout: post
oldlink: >
  https://www.marigold.cz/item/vitezem-tendru-na-rss-ctecku-se-stava-sharpreader
published: true
post_date: 2004-01-21 16:38:00
---
<p>
Moje výběrové řízení na novou RSS čtečku <STRONG>má svého vítěze - </STRONG><A href="http://www.sharpreader.net/" target=_blank><STRONG>SharpReader</STRONG></A>. Splňuje základní požadavky, z nichž ten nejdůležitější byl ten, abych si mohl prohlížet nadpisy všech příspěvků chronologicky za sebou. Moje dosavadní RSS čtečka FeedReader je vždy primárně řadila do skupiny podle serveru a teprve v ní chronologicky, což studium většího množství update dělalo velmi problematickým. Navíc mne často zlobila. </p>

<p>
Do finále se s touto funkcí propracovaly dva kandidáti, <STRONG>kromě SharpReaderu také FeedDemon</STRONG>. I ten hlavní podmínku splňoval použitím <EM>Stylů Novin</EM>, na což bylo potřeba přijít a nabízel také řadu funkcí, které SharpReader nenabízí a které mi nebyly k užitku. Oproti SharpReaderu byl na stejném zkušebním vzorku RSS zdrojů o pět mega paměti rozežranější a je to placený software (30USD). SharpReader zvítězil. </p>

<p>
Ještě připomínám, že druhým důvodem, proč jsem chtěl přejít z FeedReaderu, byl fakt, že nemá <STRONG>standardizovaný formát pro import/export zdrojů do jiných čteček.</STRONG> Jiné čtečky používají OPML a vzhledem k množství zdrojů ve čtečce jsem chtěl používat programy, které si umí definice zdrojů vyměňovat, abych je nemusel trapně přepisovat...</p>

<p>
SharpReader nemá tolik možností a serepetiček, jako FeedDemon, ale abych pravdu řekl, já v tomto případě potřebuji co nejjednodušší software, který řadí za sebe zprávy. Filtry a seznamy nad tím si udělám sám, protože na to stejně žádný mechanismus lepší, než lidská hlava, není. Ať se autoři Tovaku nezlobí... Jen je mi trochu záhadou, jak takový maličký software, který přeci nedělá nic jiného, než postahuje dvacet souborů o desetikilové délce, najednou zabere v paměti třicet mega. Fuj - včak tohle má být utilitka na třista kilo maximálně, jak se to dneska programuje, že se z toho udělá takový moloch :(</p>
