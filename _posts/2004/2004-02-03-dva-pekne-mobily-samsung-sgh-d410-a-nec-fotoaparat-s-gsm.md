---
ID: 831
author: Patrick Zandl
layout: post
oldlink: 'https://www.marigold.cz/item/dva-pekne-mobily-samsung-sgh-d410-a-nec-fotoaparat-s-gsm

  '
post_date: 2004-02-03 08:47:00
post_excerpt: ''
published: true
summary_points:
- Samsung SGH-D410 má VGA kameru, 260k barevný displej a 10 MB RAM.
- NEC kombinuje fotoaparát s GSM modulem a klávesnicí pro čínský trh.
- Samsung neumí video z kamery přidat do MMS zprávy.
- NEC podporuje WAP a GPRS, ale další specifikace jsou nejasné.
title: 'Dva pěkné mobily: Samsung SGH-D410 a&nbsp;NEC fotoaparát s&nbsp;GSM'
---

<p>
Dneska jsem si pro váš našel dva hezké mobilní telefony. Tím prvním je <STRONG>Samsung SGH-D410</STRONG> <IMG height=250 alt="Samsung sghi410" src="/wp-content/uploads/samsung-sghi410.jpg" width=96 align=right>a Samsung jej právě představuje na asijském CeBitu. Jde o triband telefon s integrovanou VGA kamerou, která umí fotografovat v rozlišení 640x480 a také umí ukládat videozáznam až o třicetivteřinové délce. Trochu problém je, že narozdíl od fotek neumí video přidat telefon do MMS zprávy. </p>

<p>
TFT displej o 260 000 barvách má rozlišení 176 x 220 bodů&#160; a váha zařízení je 116 gramů, rozměry 98mm x 49mm x 24mm. </p>

<p>
Tahle hračka má 10 MB RAM, z toho tři mega jsou pevně alokované pro video, další tři pro fotky a zbytek je pro MMS, Java hry a další záznamy. Líbí se mi, připomíná mi to vylepšenou Nokia 7650. V tomto případě ale nejde o telefon vybavený chytrým operačním systémem, jde o normální Samsung proprietární software, tedy jde o potenciální problém :) Díky tomu ale také telefon ani nemá slot pro paměťovou kartu.</p>

<p>
<STRONG>Druhá hračka je od NECu</STRONG> a firma tentokrát vzala propojení fotoaparátu s mobilem hezky z druhé strany. Místo toho, aby vzala jako základ nějaký GSM mobil a do toho se snažila nacpat čočku, vzala normální fotoaparát, tomu přidala GSM modul a klávesnici, strčila to do krabice a poslala do Číny, kde se tahle kombinace bude prodávat. Rozměry 85 * 54 * 8.6 mm a váha 70 g.</p>

<P align=center><IMG height=139 alt="NEC GSM" src="/wp-content/uploads/nec-gsm.jpg" width=376 border=1></p>

<P align=left>Kromě toho, že telefon podporuje WAP a GPRS jsem bohužel zbytku nerozuměl, japonské tiskové zprávy mi dělají trochu problémy. Ale zato je tam další hromada obrázků, jak se s fototelefonem pracuje, jen by mne ještě zajímalo, jaké rozlišení zvládá... zdroj: <A href="http://k-tai.impress.co.jp//cda/article/news_toppage/17443.html" target=_blank>TZ NEC(japonsky)</A>&#160;</p>