---
ID: 994
author: Patrick Zandl
layout: post
oldlink: 'https://www.marigold.cz/item/3g-tyden-portugalske-3g-sdileni-infrastruktury-ve-finsku-a-dalsi

  '
post_date: 2004-04-21 18:41:00
post_excerpt: ''
published: true
summary_points:
- TMN spustil 3G síť v Portugalsku, nabízí Siemens U15 a služby v Lisabonu/Oportu.
- prodává Nokia 7600 v Británii, s cenou od zdarma do 140 liber.
- Jižní Korea povolila dotace na mobilní telefony v 3G sítích do 40%.
- USA předpovídají, že WiFi předstihne 3G připojení v roce 2007.
title: 3G Týden -  Portugalské 3G, sdílení infrastruktury ve Finsku a další
---

<p>
<STRONG>Portugalský mobilní operátor TMN</STRONG> (dceřinka místního telekomu) spustil 19. dubna svoji 3G síť. Zatím pro ni prodává jediný mobilní telefon a to Siemens U15 (přebarvená obdoba Motoroly A835) za 699 euro. Služba je dostupná v Lisabonu a Oportu, do léta se má rozrůst na dalších šest měst. Do 3G sítě investoval TMN zatím 180 milionů euro a tiskovou zprávu mazaně vydal <A href="http://www.tmn.pt/tmn/noticias/2004_19_abr.shtml">jen v portugalštině</A>, takže další podrobnosti mohu jen odhadovat (neznaje příliš portugalsky :) Takže do konce června je cena za videohovor 5 eurocentů, potom to bude 99 eurocentů, tedy zhruba třicet korun. Do konce září je také poloviční sleva na datové přenosy a ještě k tomu 420 minut ve WiFi síti TMN zdarma - jinak platí stejné ceny, jako pro GSM/GPRS. </p>

<p>
<STRONG>3 prodává Nokia 7600</STRONG></p>

<p>
Britská Trojka zase začala prodávat ve své síti telefony Nokia 7600. To jsou zatím nejlehčí a nejmenší, ale také nejméně tradičně pojaté telefony pro 3G sítě. Telefon je zdarma až cenu 140 liber podle tarifu, který si uživatel vybere. Podrobnosti o tarifech a cenách <A href="http://www.mobiles.co.uk/three-3g-nokia-7600-3.html">zde</A>.</p>

<p>
<STRONG>Korea povoluje dotace</STRONG></p>

<p>
Jižní Korea povolila dotování mobilních telefonů v místních 3G sítích. Dotování bylo zakázáno v roce 2000 jako trh deformující, nyní je povolena maximálně čtyřicetiprocentní dotace. Jak se ukázalo, trhu to neuškodilo - jihokorejský trh patří mezi nejbouřlivěji se vyvíjející. </p>

<p>
<STRONG>WiFi předstihne v roce 2007 3G sítě</STRONG></p>

<p>
V USA věštci s křišťálovou koulí publikovali další předpovědi, podle nichž bude více lidí využívat WiFi, než 3G připojení již v roce 2007. Příjmy z WiFi mají v roce 2008 dosáhnout 1,5 mld dolarů. Graf vidíte zde - zprávu si můžete celou koupit u <A href="http://www.pyramidresearch.com/">Pyramid Research</A>. Pyramid publikoval také zprávu věnovanou tomu, jak mobilní telefony začínají nahrazovat pevné telefonní linky. I ta je draze placená, ale měla by zodpovědět na otázku, jak to vypadá s nahrazováním pevných linek mobily. </p>

<P align=center><IMG height=260 alt="WiFi prognoza Pyramid Research pro USA" src="/wp-content/uploads/wifiprognozy.jpg" width=468 border=1></p>

<p>
<STRONG>Sdílení infrastruktury ve Finsku</STRONG></p>

<p>
Finský regulátor schválil místním držitelům 3G licence možnost sdílet infrastrukturu. Je to důležité rozhodnutí a podle mne i moudrý postup. Operátoři nebudou muset investovat obrovské sumy, budou sdílet techniku a až se 3G přeci jenom rozjede, mohou vždy vybudovat vlastní oddělené sítě. Dohoda se týká operátorů TeliaSonera, Tele2, Finnish Elisa a DNA, sdílená infrastruktura ale smí představovat maximálně jednu třetinu sítě.</p>