---
ID: 824
author: Patrick Zandl
layout: post
oldlink: 'https://www.marigold.cz/item/t-mobile-oficialne-potvrdil-spusteni-sve-umts-site

  '
post_date: 2004-02-01 20:07:00
post_excerpt: ''
published: true
summary_points:
- Německý T-Mobile spustil 3G síť s funkčním handoverem mezi UMTS a GSM.
- G síť T-Mobile využijí majitelé GSM/UMTS telefonů, například Nokia 7600 a 6650.
- T-Com chystá routování hovorů z pevných linek na WiFi hotspoty.
- Datový přenos u T-Mobile stojí 9 eur za 1 MB, tedy 300 Kč.
title: 'T-Mobile oficiálně potvrdil spuštění své UMTS sítě

  '
---

<p>
Německý T-Mobile ve čtvrtek oficiálně potvrdil spuštění své 3G sítě, což byl krok, jenž mu ukládala německá a velmi draze zaplacená licence. T-Mobilu se dokonce podařilo vyřešit mezisystémový handover, kdy je hovor předán mezi UMTS a GSM sítí a to nyní T-Mobile funguje i za rychlého pohybu. To není špatný výsledek - takové věci sice UMTS specifikace předokládá, v realitě komerční sítě je to ale zatím ojedinělé. </p>

<p>
T-Mobile ale kolem svého německého 3G žádné velké halo nedělá. Jak by taky mohl, mobilních telefonů 3G má málo a jejich funkční výbava je rozpačitá. Celkově tedy 3G síť budou využívat šťastlivci, kteří si koupili nějaký telefon kombinující GSM/UMTS, například (a zatím jen) Nokia 7600 a 6650 (doufám, že si ta čísla nepletu!).</p>

<p>
Abych nezapoměl, ve <A href="http://www.expatica.com/source/site_article.asp?subchannel_id=52&amp;story_id=4189" target=_blank>zdroji z DPA</A> se uvádí, že den před tím další dceřinka Deutsche Telekomu T-Com prohlásila, že <STRONG>chystá funkci routování hovorů z pevných linek na WiFi hotspoty</STRONG>. Člověka až napadá, na co si vůbec T-Mobile tu 3G licenci kupoval... </p>

<p>
<A href="http://www.t-mobile.de/presse/1,1807,7790-_,00.html" target=_blank>Tisková zpráva</A> v němčině obsahuje samé bláblá, někde jsem ještě našel, že mají pokryto 200 měst. <A href="http://www.t-mobile.de/gprs-wunschoptionen/1,4125,4938-_,00.html" target=_blank>Cena</A> za datový přenos bez rozlišení GPRS/UMTS se má pohybovat na 9 &#8364; za 1 MB, tedy <STRONG>v přepočtu tři stovky za mega</STRONG>. Třikrát tfuj proti uštknutí....</p>

<p>
PS: o UMTS toho má český T-Mobile na webu o dost více... a zkuste na webu použít vyhledávač, když nápis UMTS je v title každé stránky a vyhledávač indexuje celou stránku, ne jen její vnitřní obsah...</p>