---
ID: 1381
author: Patrick Zandl
layout: post
oldlink: 'https://www.marigold.cz/item/wifi-o-duvod-vice-proc-obratit-zraky-k-bohu

  '
post_date: 2004-11-01 16:56:17
post_excerpt: ''
published: true
summary_points:
- Pražský kostel adventistů sedmého dne na Malvazinkách má WiFi hotspot smichov.
- Kostel ve Stodůlkách a sv. Ludmily v Praze také mají WiFi antény.
- WiFi v kostele slouží pro online přenosy, setkání a školení.
- Adventistické kostely jsou spíše funkcionalistické modlitebny, ne barokní chrámy.
title: "WiFi – o důvod více, proč obrátit zraky k Bohu"
---

<p>
Nenapadl mne méně pitomý titulek. M. Kopta mne upozornil na článek v <a href="http://www.istrategie.cz/detail.htm?id=48214">iStrategii</a>, kde se píše o prvním českém hotspotu v kostele. Jde o kostel Církve adventistů sedmého dne v Praze na Malvazinkách, SSID je smichov, pokryt je vnitřek kostela, signál lze chytit i za jeho zdmi. </p>

<div class="rightbox"><img src="/wp-content/uploads/1/20041101-adventisti.jpg" alt="Praha Malvazinky - to je ten kostel..." width="140" height="91" /></div>
<p>
Nejdříve bych se pozastavil u toho nejméně důležitého - tedy zda je opravdu první. Asi není. Už se mne pár farářů (sic!) na zasíťování svých farností/kostelů z důvodů pracovních ptalo a předpokládám, že někteří z nich už své notebooky (nakoupené za své, církev není tak při penězích) přes WiFi prohánějí. Také na Stodůlkách si pamatuji projekt, kdy na místní kostelní věž měly přijít antény a měl se stát retranslačním bodem pro WiFi síť, nevím už ale, jak to dopadlo. Jak říkám, není to podstatné - slovíčko první slouží pouze k zaujmutí novinářů a nemá smysl se hádat, kdo byl první, protože první je ten, kdo se o své prvenství přihlásil veřejně. </p>

<p>
<b>Update:</b> Tak bylo potvrzeno, antény má také kostel ve Stodůlkách, v kostelni vezi je hotspot projektu CZFree.Net a cela fara je pokryta
dalsim bodem Vatican.Net&#8230; Další kostel s anténami je sv. Ludmily v Praze na náměstí Míru a pak také v Unhošti. A určitě se najdou i další&#8230;</p>

<p>
Trochu mne zarazila jiná věc. <b>Na co je WiFi v kostele?</b> Máte tu odvahu si při mši vytáhnout notesa nebo alespoň pda a čeknout, jestli nejsou nové fotečky na freefoto.cz? Nebo že byste si chtěli zagooglovat, jestli tohle kázání farář neobšlehl někde na internetu? To asi ne. Nakonec vysvětlení uvádí sama iStrategie - v kostele se dělají online přenosy, takže aby se mohlo pohodlně streamovat, WiFi se hodí. Také se zde pořádají setkání, školení atd - poznámka pro ateisty, adventistické kostely nejsou ty barokní, zlatem obteklé chrámy, ale spíše takové funkcionalistické modlitebny, ostatně inkriminovaný kostel je tu na snímku. A zde jsou stránky o jeho <a href="http://www.awrstudio.cz/hotspot/">WiFi bodě</a>. A zde stránky dotčeného <a href="http://www.malvazinky.zde.cz/">smíchovského adventistického sboru</a>.</p>

<p>
Kde všude se ty hotspoty ještě neobjeví&#8230; :) A ke zřízení tohoto pochopitelně blahopřeji!
</p>