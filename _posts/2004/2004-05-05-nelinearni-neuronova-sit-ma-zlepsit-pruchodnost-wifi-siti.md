---
ID: 1018
audio_url: http://www.marigold.cz/audio/2004-05-05-nelinearni-neuronova-sit-ma-zlepsit-pruchodnost-wifi-siti.mp3
audiooff: false
author: Patrick Zandl
layout: post
oldlink: 'https://www.marigold.cz/item/nelinearni-neuronova-sit-ma-zlepsit-pruchodnost-wifi-siti

  '
post_date: 2004-05-05 17:06:00
post_excerpt: ''
published: true
summary_points:
- "Optim\xE1ln\xED d\xE9lka paketu je probl\xE9m real-time aplikac\xED v bezdr\xE1\
  tov\xFDch s\xEDt\xEDch."
- "SmartPackets pou\u017E\xEDv\xE1 neline\xE1rn\xED neuronovou s\xED\u0165 pro predikci\
  \ budouc\xEDho stavu s\xEDt\u011B."
- "Propustnost s\xEDt\u011B 802.11b se \xFAdajn\u011B zv\xFD\u0161ila a\u017E o 100%\
  \ d\xEDky algoritmu SmartPackets."
- "Autor je skeptick\xFD k tvrzen\xE9mu zv\xFD\u0161en\xED propustnosti o 200-800\
  \ procent."
title: "Neline\xE1rn\xED neuronov\xE1 s\xED\u0165 m\xE1 zlep\u0161it pr\u016Fchodnost\
  \ WiFi s\xEDt\xED"
---

<p>
Velkým problémem bezdrátových sítí při poskytování real-time aplikací <EM>(jako videokonference),</EM> je určení správné délky paketu posílaného sítí. Pokud je paket moc dlouhý a při přenosu se poškodí, musí se znovu vysílat a to komplikuje aplikaci život. Pokud je paket moc krátký, je zase vysoká režie na přenos. Určit optimální délku paketu jde v drátových sítích, kde jsou podmínky prakticky konstantní, ale v bezdrátových sítích je to problém. Řešením by byla proměnná délka paketu dle situace, která nastane v nejbližší době na přenosové trase. Na to je potřeba křišťálová koule. Nebo nově nelineární [[neuronová síť](/ai/neuronove-site/)](/ai/neuronove-site/). S tou jako řešením přišla firma <A href="http://www.smartpacketsinc.com/" target=_blank>SmartPackets</A>. </p>

<p>
Nelineární [neuronová síť](/ai/neuronove-site/) SmartPackets se učí predikovat <EM>"budoucnost sítě"</EM> na základě minulých zkušeností s přenosy dat v ní. V síti 802.11b se prý dosáhlo zvýšení propustnosti dat až o 100%, algorytmus má v C celkem 19 KB. Obsáhlý, spíše publicistický článek najdete <A href="http://www.eet.com/at/news/showArticle.jhtml?articleID=19501137" target=_blank>na EE Times</A>. </p>

<p>
Jsem k zázrakům skeptický. Stoprocentní zlepšení je hodně moc velké zlepšení a sice věřím, že automatickou optimalizací parametrů přenosu by se dosáhlo velkého zrychlení, že to bude tolik, by mne překvapilo. Na <A href="http://www.smartpacketsinc.com/802.11Solutions.htm" target=_blank>firemním webu</A> se hovoří o propustnosti zvýšené o 200 až 800 procent&#160;a to je něco, čemu uvěřím, až to uvidím. Prý má stačit klientský software, který je ve fázi betatestů. </p>

<p>
Pokud vás aplikace nelineárních neuronových sítí v telekomunikacích zajímají, <A href="http://www.eet.com/at/news/showArticle.jhtml;jsessionid=0RVJJ3LM4LCRMQSNDBOCKHQ?articleId=18902790&amp;kc=2513" target=_blank>na EE Times </A>je další článek o tom, jak se pomalu začínají prosazovat.</p>