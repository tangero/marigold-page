---
ID: 1018
author: Patrick Zandl
layout: post
oldlink: 'https://www.marigold.cz/item/nelinearni-neuronova-sit-ma-zlepsit-pruchodnost-wifi-siti

  '
post_date: 2004-05-05 17:06:00
post_excerpt: ''
published: true
summary_points:
- Optimální délka paketu je problém real-time aplikací v bezdrátových sítích.
- SmartPackets používá nelineární neuronovou síť pro predikci budoucího stavu sítě.
- Propustnost sítě 802.11b se údajně zvýšila až o 100% díky algoritmu SmartPackets.
- Autor je skeptický k tvrzenému zvýšení propustnosti o 200-800 procent.
title: "'Nelineární neuronová síť má zlepšit průchodnost WiFi sítí"

  '
---

<p>
Velkým problémem bezdrátových sítí při poskytování real-time aplikací <EM>(jako videokonference),</EM> je určení správné délky paketu posílaného sítí. Pokud je paket moc dlouhý a při přenosu se poškodí, musí se znovu vysílat a to komplikuje aplikaci život. Pokud je paket moc krátký, je zase vysoká režie na přenos. Určit optimální délku paketu jde v drátových sítích, kde jsou podmínky prakticky konstantní, ale v bezdrátových sítích je to problém. Řešením by byla proměnná délka paketu dle situace, která nastane v nejbližší době na přenosové trase. Na to je potřeba křišťálová koule. Nebo nově nelineární neuronová síť. S tou jako řešením přišla firma <A href="http://www.smartpacketsinc.com/" target=_blank>SmartPackets</A>. </p>

<p>
Nelineární neuronová síť SmartPackets se učí predikovat <EM>"budoucnost sítě"</EM> na základě minulých zkušeností s přenosy dat v ní. V síti 802.11b se prý dosáhlo zvýšení propustnosti dat až o 100%, algorytmus má v C celkem 19 KB. Obsáhlý, spíše publicistický článek najdete <A href="http://www.eet.com/at/news/showArticle.jhtml?articleID=19501137" target=_blank>na EE Times</A>. </p>

<p>
Jsem k zázrakům skeptický. Stoprocentní zlepšení je hodně moc velké zlepšení a sice věřím, že automatickou optimalizací parametrů přenosu by se dosáhlo velkého zrychlení, že to bude tolik, by mne překvapilo. Na <A href="http://www.smartpacketsinc.com/802.11Solutions.htm" target=_blank>firemním webu</A> se hovoří o propustnosti zvýšené o 200 až 800 procent&#160;a to je něco, čemu uvěřím, až to uvidím. Prý má stačit klientský software, který je ve fázi betatestů. </p>

<p>
Pokud vás aplikace nelineárních neuronových sítí v telekomunikacích zajímají, <A href="http://www.eet.com/at/news/showArticle.jhtml;jsessionid=0RVJJ3LM4LCRMQSNDBOCKHQ?articleId=18902790&amp;kc=2513" target=_blank>na EE Times </A>je další článek o tom, jak se pomalu začínají prosazovat.</p>