---
ID: 1181
author: Patrick Zandl
layout: post
oldlink: 'https://www.marigold.cz/item/eurotel-nabidne-intellisync-mobile-suite

  '
post_date: 2004-07-06 19:31:59
post_excerpt: ''
published: true
summary_points:
- Eurotel nabídne Intellisync Mobile Suite pro lepší dostupnost emailových služeb.
- Intellisync Mobile Suite zpřístupňuje email přes POP/IMAP a synchronizuje data.
- Služba podporuje synchronizaci firemního groupwaru přes mobilní síť.
- Spuštění Intellisync Mobile Suite Eurotelem se očekává do podzimu.
title: 'Eurotel nabídne Intellisync Mobile Suite

  '
---

<p>
Eurotel se chystá svým zákazníkům nabídnout docela zajímavé řešení Intellisync Mobile Suite. Intellisync je firma zabývající se výrobou synchronizačních řešení pro mobilní zařízení a Mobile Suite je její program určený bezdrátovým / mobilním operátorům. Systém má pro Eurotel integrovat Logos. </p>
<p>
Intellisync Mobile Suite má několik verzi - Enterprise je určena firmám, zatímco Wireless operator verze je určena mobilním operátorům, kteří ji pak mohou nabízet svým zákazníkům. Mobile Suite nabídne zákazníkům Eurotelu především lepší dostupnost emailových služeb. Eurotel již dříve rezignoval na vlastní emailovou službu s tím, že jeho zákazníci většinou mají vlastní schránku a na nějakou jeho nebudou zvědaví, dal se tedy jinou cestou, než T-Zones, spíše směrem, co zvolil Oskar. Jenže Oskar má řešení zdaleka méně efektivní - Mobile Suite umí k email schránce klienta přistupovat přes POP/IMAP, na nový email upozornit přes Push zprávu, synchronizovat je <em>(pokud to umí cilové zařízení přes SyncML)</em> atd. Prostě moc pěkná hračka. Službu Eurotel spustí snad do podzimu.</p>
<p>
Vše je zaměřeno také na podporu firem a jejich groupware, i s ním je možné si skrze Mobile Suite svá zařízení synchronizovat přes mobilní síť. Popis funkcí Mobile Suite najdete <a href="http://www.intellisync.com/ims_wireless.html">na stránkách výrobce</a>.</p>