---
ID: 1352
author: Patrick Zandl
layout: post
oldlink: 'https://www.marigold.cz/item/corinex-powernet-ethernet-pres-zasuvky-na-prvni-pokus

  '
post_date: 2004-10-07 14:30:50
post_excerpt: ''
published: true
summary_points:
- WiFi router Linksys WRT54G má slabý signál v nejzazším pokoji bytu.
- PAN-10 anténa nezlepšila signál přes železobetonové zdi.
- Corinex PowerNet adaptér zprovoznil síť přes zásuvky bez instalace.
- Fungování PowerNet adaptéru umožňuje indukce díky souběhu kabeláže.
title: Corinex PowerNet – ethernet přes zásuvky na první pokus…
---

<p>
S internetem doma byly dodnes problémy. Chello připojení si distribuuji po bytě přes WiFi router Linksys WRT54G. V celém bytě to funguje slušně, jen nejzazší pokoj je prakticky bez signálu. Jak na potvoru ten pokoj, kde má Dita pracovnu a opravdu tam potřebuje internet, který ji nespadne, když se hádá s redaktorem po ICQ či ještě lépe se snaží uložit do redakčního systému zeditovaný článek. A v takové chvíli WiFi rádo vypadne. </p>

<div class="rightbox"><img src="/wp-content/uploads/1/20041007-powernet-eth.gif" alt="Corinex PowerNet" width="131" height="111" /></div>
<p>
Dobře, řekl jsem si, chce to lepší anténu, ne ten bičík. Koupil jsem PAN-10, jenže ani tak ta mrcha neprorazí signál přes čtyři tlusté železobetonové nosné zdi tak, aby se na to dalo spolehnout. Dneska jsem dostal na zapůjčení k recenzi Corinex PowerNet adaptér, který umí rozvádět síť přes elektrickou zásuvku. Samozřejmě zástuvky nejsou na jedné fázi, to bych to měl moc jednoduché, ale říkal jsem si <i>&#8220;chlapče, ležíš nemocný doma, baštíš antibiotika a jinak nemáš co na práci, tak si s tím můžeš celý den hrát&#8221;</i>. </p>

<p>
Zaklapl jsem PowerNet do jedné zásuvky, do druhé zásuvky, chtěl jsem do počítače vrazit instalační CDčko - a ejhle, koukám, ihned jsem připojen. Jak jednoduché, jak prosté. Na zoufalou myšlenku pořídit do pokoje 24dBI síto nebo ty zdi provrtávat pro kabeláž, nakonec nedojde ;) </p>

<p>
A proč to funguje, i když nejsou zásuvky na stejné fázi? Stačí souběh kabeláže, kdy zhruba metr jdou inkriminované fáze vedle sebe max půl cenťáku. Což u nás nastává právě před jističem. Indukcí se to propasíruje. Haleluja. Jedna karta stojí zhruba 3000 Kč a zatím to funguje parádně. Takže abych to nezakřiknul&#8230; <a href="http://www.power-net.cz/">web prodejce</a>.
</p>