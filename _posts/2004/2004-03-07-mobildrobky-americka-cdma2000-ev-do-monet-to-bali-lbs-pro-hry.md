---
ID: 902
author: Patrick Zandl
layout: post
oldlink: 'https://www.marigold.cz/item/mobildrobky-americka-cdma2000-ev-do-monet-to-bali-lbs-pro-hry

  '
post_date: 2004-03-07 18:19:00
post_excerpt: ''
published: true
summary_points:
- Monet Mobile Network, první americká CDMA2000 1x EV-DO síť, končí provoz 2. dubna
  2004.
- Eurotel zvažuje nasazení technologie podobné té, kterou používal Monet s frekvencí
  1,25 MHz.
- Nokia rozšiřuje sítě TeliaSonera o EDGE v Norsku, Švédsku, Finsku a Dánsku.
- SingTel spustil LBS hru via SMS/Java, umožňující vyhledávání a "střílení" na protivníky.
title: 'Mobildrobky: americká CDMA2000 EV-DO Monet to balí, LBS pro hry'
---

<p>
První americká síť <STRONG>CDMA2000 1x EV-DO </STRONG><A href="http://www.monetmobile.com/" target=_blank><STRONG>Monet</STRONG></A> patřící firmě Monet Mobile Network ukončí svůj provoz 2. dubna 2004. Síť nabízela přístup k rychlým datovým službám v osmi městech Jižní a Severní Dakoty, Wisconsinu a Minnesoty od roku 2002, kdy byla vlastně pilotní předváděčkou 3G sítě od Qualcommu, ačkoliv nenabízela hlasové služby. Důvodem má být nedostatečný počet zákazníků, firma jich získala jen pár tisícovek. </p>

<p>
Pro nás je zajímavý fakt, že podobnou technologii chce nasaditu u nás Eurotel. Monet využíval frekvenční příděl 1,25 MHz a nabízel neomezený mobilní přístup k internetu o rychlostech odpovídajících&#160;půlmegabitovému ADSL za 50 USD (40 USD měsíčně při úpisu na jeden rok). Výbavu sítě dodával Qualcomm a LG, datové PCMCIA karty pak Gtran Wireless. Zdroj: <A href="http://www.nordicwirelesswatch.com/wireless/story.html?story_id=3541" target=_blank>NWW</A>.</p>

<p>
<STRONG>Nokia</STRONG> bude rozšiřovat sítě TeliaSonera v Norsku, Švédsku, Finsku a Dánsku o <STRONG>EDGE</STRONG>. Zdroj: <A href="http://press.nokia.com/PR/200403/937010_5.html" target=_blank>TZ Nokia</A>. </p>

<p>
Další příklad <STRONG>využití Location Based Services (LBS) ve hře</STRONG> - v tomto případě jde o hru, kterou spouští singapurský SingTel. Hra se hraje via SMS nebo přes Javového klienta a umožňuje vyhledat v okolí dvou kilometrů okolo hráče jeho živého protivníka, na kterého jakoby střílíte (jestli jsem to pochopil dobře z <A href="http://home.singtel.com/news_centre/news_releases/2004_03_05.asp" target=_blank>tiskovky SingTelu</A>). Zdroj: <A href="http://story.news.yahoo.com/news?tmpl=story&amp;ncid=1293&amp;e=3&amp;u=/afp/20040305/tc_afp/lifestyle_singapore&amp;sid=96001016" target=_blank>Yahoo</A>&#160;<EM>(zajímavý je spam v diskusi, přijde mi, že je od českého spamera, když se pojmenoval jsemkral2002 - nebo že by to byla náhoda?). </EM>Zajímavý herní koncept, jenže už jsem o něm četl před několika lety, že to vymysleli a implementovali skandinávci, snad jde o licenci a ne kopii :)</p>