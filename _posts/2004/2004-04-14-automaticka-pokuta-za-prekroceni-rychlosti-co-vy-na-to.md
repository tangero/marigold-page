---
ID: 981
author: Patrick Zandl
layout: post
oldlink: 'https://www.marigold.cz/item/automaticka-pokuta-za-prekroceni-rychlosti-co-vy-na-to

  '
post_date: 2004-04-14 08:27:00
post_excerpt: ''
published: true
summary_points:
- GPS se protlačí do aplikací jako špiclování aut a kol.
- Policie by mohla automaticky rozesílat vyúčtování za rychlou jízdu.
- Automatické pokuty za každé překročení rychlosti by drsně potrestaly řidiče.
- Povinné GPS v autech by mohly pročistit prasáckou dopravu.
title: Automatická pokuta za překročení rychlosti, co vy na to?
---

<p>
Kamojedova vyprovokovalo moje zamyšlení nad GPS <A href="http://www.bloguje.cz/blogy/vucako/35779_item.php" target=_blank>k vlastnímu zamyšlení nad GPS</A>, kde sumarizuje současné používání GPS v mobilech dnes. Kamojedov upozorňuje, že lidé nebudou mít na výběr - já k tomu dodávám, že moje tvrzení bylo hlavně o tom, že si GPS v mobilu nebudou kupovat za stovku euro a další desetieuro měsíčně. Kamojedov se následně dostává k tomu, že GPS se nakonec protlačí do aplikací jako je špiclování osobních aut a kol, zda jezdí, kudy mají atd - říká se tomu spisovně tuším digitální mýtní systém.</p>

<p>
A nyní k problému, který už mi nějakou dobu leží v hlavě. Představte si, že se do všech aut bude montovat tento digitální mýtní systém v podobě, kdy komunikuje s GPS a umí tedy rozpoznat i rychlost vozu. A umí předávat data, ať již sběrným rámem nebo via GPRS. A nyní si představte, že<STRONG> policie začne na základě těchto dat automaticky rozesílat vyúčtování za rychlou jízdu.</STRONG> <EM>Rychlost překročena minimálně o 5 km/h na minimálně dvacet vteřin se jednou za půl hodiny účtuje á 500 Kč za každé započaté překročení o 5 km/h.</EM> Jedete ve městě a jedete šedesát? Koncem měsíce dostanete účet na tisícovku. Co vy na to?</p>

<p>
Současný systém pokut za rychlost je postavený na tom, že jen při malém počtu porušení rychlostního limitu vás změří radar a dostanete pokutu. <STRONG>Co by se stalo, kdybyste&#160;pokutu dostali automaticky při KAŽDÉM překročení rychlosti?</STRONG> Najednou by domů drsnějším řidičům (=hovadům na silnicích) přišel účet na stopadesát tisíc... co by se stalo? </p>

<p>
Dneska víme, že rychlost ve městě je omezena na 50 km/h. Proti tomu se nebouříme, protože třeba v Praze mne ještě za tu dobu, co tu žiju, žádný radar nezměřil <EM>(ačkoliv mám jistou výhodu, že se snažím držet rychlost, ale promiňte, dvouproudá silnice z Bůtovic na Radlickou opravdu za 40-50 km/h nebude...)</EM>. Nyní za to budou strhávat body a bude to stejné - netrápí nás to zatím, protože kontroly jsou tak zřídkavé a tak profláklé, že je pravděpodobnost, že padnou na vás, docela malá. </p>

<p>
Najednou by vám díky GPS v autě <EM>(povinné, policie kontroluje a odebírá auta bez GPS)</EM> přišla účtenka VŽDY. To by byl poprask. <STRONG>Naučili bychom se pořádně a slušně jezdit?</STRONG> Byly by na silnicích větší zácpy, protože by nikdo nemohl drsně předjíždět, nebo by naopak chaos díky tomu, že by prasata nemohla jezdit jak prasata, poněkud ustoupil?</p>

<p>
To jsme si ještě nevšimli, že právě k tomu systém digitálního mýtního systému směřuje? A podle mne to bude dobře, protože to nehorázně prasáckou dopravu u nás jen pročistí. Tedy pokud každý druhý papaláš nedostane výjimku. </p>

<p>
Jen na těch dálnicích by mohla jít rychlost o něco nahoru...</p>