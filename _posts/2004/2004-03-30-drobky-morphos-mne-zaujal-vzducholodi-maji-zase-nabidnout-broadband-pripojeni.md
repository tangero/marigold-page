---
ID: 956
author: Patrick Zandl
layout: post
oldlink: 'https://www.marigold.cz/item/drobky-morphos-mne-zaujal-vzducholodi-maji-zase-nabidnout-broadband-pripojeni

  '
post_date: 2004-03-30 09:03:00
post_excerpt: ''
published: true
summary_points:
- Dvorak chválí operační systém MorphOS, který zaujal autora článku.
- Capanina projekt vyhodil 5.6 milionů eur na vzducholodi pro broadband.
- Vzducholodi Capanina měly distribuovat levné broadband připojení ze stratosféry.
- Autor navrhuje šít wifi přístupové body do oblečení pro broadband připojení.
title: 'Drobky: Morphos mne zaujal, vzducholodi mají zase nabídnout broadband připojení'
---

<p>
Koupil jsem si nový PC Magazine a protože si jej kupuji především kvůli Dvorakovým sloupkům, hned jsem v něm padl na Dvorakovu <STRONG>chválu operačního systému MorphOS</STRONG>. Zaujalo mne to, podíval jsem se na to, jak MorphOS vypadá a zaujalo mne to ještě více a tak jsem o tom napsal <A href="http://technet.idnes.cz/sw/sw_os/morphos040330.html" target=_blank>článek na Technet</A>. Dita mi vynadala, že to nikdo nebude číst. Asi nebude - koho by dneska zajímal operační systém vzniklý kdysi pro PowerPC karty na Amigách, ačkoliv je dneska velmi technicky vyzrálý a hezká a má vlastní hardware platformu postavenou na PowerPC.</p>

<p>
Jestli chcete vědět, za co se vyhazují peníze, tak se podívejte na <A href="http://www.capanina.org/" target=_blank>projekt Capanina </A>- v tomto případě se vyhodilo 5.6 milionů &#8364;. A jak se vyhazují? Ze vzducholodí. V tomto případě jde o vzducholodi umístěné ve stratosféře jako tzv. HAP - High Altitude Platform. <STRONG>Vzducholodi jsou umístěny ve stratosféře a distribuují levné broadand připojení.</STRONG> Toliko teorie, zatím nedistribuují nic a ani nejsou ve vzduchu. </p>

<p>
To mne inspirovalo k podobnému business plánu: udělám dohodu s výrobci oblečení a do šatů se budou všívat samoorganizující se síťové přístupové body, takže člověk s sebou vždy bude mít přípojku do broadband wifi a bude stačit, aby kolem něj bylo dost lidí.&#160;Jen musím najít formulář, kterým se žádá o dotaci...&#160;</p>