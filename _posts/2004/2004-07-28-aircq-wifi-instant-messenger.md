---
ID: 1218
author: Patrick Zandl
layout: post
oldlink: 'https://www.marigold.cz/item/aircq-wifi-instant-messenger

  '
post_date: 2004-07-28 07:03:00
post_excerpt: ''
published: true
summary_points:
- AirCQ je WiFi Instant Messenger propojující počítače bez internetu.
- Program AirCQ umožňuje sdílení hlasu, videa, souborů a chatu přes WiFi.
- Propojit lze až 200 počítačů s AirCQ v infrastrukturní nebo ad-hoc síti.
- AirCQ je placený software (20 USD) s třicetidenní zkušební verzí.
title: 'AirCQ: WiFi Instant Messenger'
---

<p>
Tenhle program je už skoro rok starý, ale tehdy mi na něj nějak nepřišla chuť, už proto, že je placený. Jenže dneska přichází renesance zájmu o něj spolu s tím, jak se kategorii programů, do níž spadá, začalo moderně říkat mobile social software &#8211; zkráceně MoSoSo (fuj &#8211; mám raději "mobilní socioware").</p>
<p align="right">
<div class="rightbox">
<img src="/wp-content/uploads/20040727-aircq.gif" alt="AirCQ messenger" width="65" height="106" />
</div>
<p>
<a href="http://www.aircq.com/english/index.html">AirCQ</a> s podtitulem WiFi Instant Messenger je software na propojování počítačů a sdílení informací skrze WiFi. Pomocí AirCQ lze přenášet z jednoho na druhý počítač hlas, video, soubory, chatovat atd &#8211; stačí jen WiFi karta. Program umí využívat jak infrastrukturní, tak ad-hoc síť včetně samoorganizujících se sítí a víceskokového routování, podmínkou ovšem je, aby na těch dalších počítačích také bylo AirCQ. Takto se dá propojit až 200 počítačů najednou &#8211; všechno bez potřeby internetu a s velmi jednoduchou konfigurací. </p>
<p>
Pokud se podíváte na stránky programu, budete asi souhlasit, že je velmi efektní a zajímavý. Má ale i své nevýhody &#8211; především nevýhodu cenovou. Stojí 20 USD, k dispozici je třicetidenní demo, což na velké a jednoduché rozšíření programu nestačí. </p>