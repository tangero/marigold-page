---
ID: 1351
author: Patrick Zandl
layout: post
oldlink: 'https://www.marigold.cz/item/tiscali-zprovoznilo-hotspot-zdarma-v-metropoli

  '
post_date: 2004-10-07 13:08:16
post_excerpt: ''
published: true
summary_points:
- Metropole Zličín má nový Wi-Fi hotspot od Tiscali.
- Tiscali hotspot se nachází nad Food Courtem v Metropoli Zličín.
- Připojení k internetu přes Tiscali Wi-Fi je v pilotním provozu zdarma.
- Hotspot pokrývá plochu 1500 m2 ve Food Courtu Metropole Zličín.
title: Tiscali zprovoznilo hotspot zdarma v Metropoli
---

<p>
Když jsem se nedávno potuloval po nákupním centru Metropole se svým WiFi Finderem, odhalil jsem tam signál. Ale než jsem se tam vypravil s notebookem, přišla mi tisková zpráva z Tiscali - oni tam instalovali hotspot a je zdarma. Tisková zpráva píše:</p>

<p>
Zákazníci nákupního centra, restaurací a další návštěvníci Metropole Zličín v Praze 5 se nyní mohou kdykoliv připojit k internetu prostřednictvím nového Wi-Fi HOT SPOTu, který zde byl zřízen předním poskytovatelem internetových  služeb v České republice, společností TISCALI. V rámci pilotního projektu je tento přístup na internet pro všechny zájemce zdarma. </p>

<p>
Wi-Fi HOT SPOT společnosti TISCALI se nachází uprostřed Metropole Zličín, přímo nad prostorem Food Court. Uživatelé se mohou na internet připojit v celém prostoru Food Courtu, na ploše o celkové rozloze až 1500 m2. Každý návštěvník nákupního centra, který má  s sebou notebook nebo PDA s podporou Wi-Fi, se může k Wi-Fi HOT SPOTu společnosti TISCALI připojit a surfovat na internetu nebo si v pohodlí vyřídit své emaily. Metropole Zličín vstoupila do spolupráce se společností TISCALI, aby mohla svým návštěvníkům nabídnou další možnosti jak si svůj čas v nákupním centru ještě více zpříjemnit. Bezdrátový přístup na internet prostřednictvím Wi-Fi HOT SPOTu je v rámci pilotního provozu zdarma.
</p>