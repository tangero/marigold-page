---
ID: 865
title: 'Mobilní hra ovládaná vestavěným fotoaparátem: Moorhen Camera X'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mobilni-hra-ovladana-vestavenym-fotoaparatem-moorhen-camera-x
published: true
post_date: 2004-02-17 17:18:00
---
<p>
Čekal jsem, kdy někdo přijde s další praktickou ukázkou využití fotoaparátů vestavěných do mobilního telefonu. A hle, je to tady - tentokráte v zábavní oblasti, tam je to řádně třeba. <IMG height=208 alt="Moorhen Camera x" src="/wp-content/uploads/moorhen_camera_x.gif" width=176 align=right border=1>Už žádné snímání ISBN kódů z knížek a online porovnávání nabídek, tentokráte se čočka v mobilu využije přímo k ovládání hry. S inovací přichází firma Mobile Scope a jde o mobilní verzi Slepiček, hry Moorhen. Ta se na trh bude dodávat i ve verzi <STRONG>Moorhen Camera X,tedy ovládaná čočkou aparátu</STRONG>. </p>

<p>
Jak toto ovládání funguje? Jednoduše - <STRONG>aparát snímá pozadí a podle směru změny pozadí usuzuje na to, kam pohybujete telefonem</STRONG>. Podle toho se na displeji přesnuje zaměřovací kříž. Střílet už musíte vyhrazenou klávesou, s tím kamera nepomůže - aktivovat střelbu posunem telefonu vpřed či vzad by asi nebylo moc praktické. Zdroj: <A href="http://www.mobilescope.com/website/index.php?news_details=123&amp;english=1" target=_blank>TZ Mobile Scope</A>. Cena hry mi není známa...</p>

<p>
Samozřejmě hodně záleží na tom, jak teoreticky hezký popis bude fungovat v praxi, tedy jak si telefon poradí s hraním na nevýrazném pozadí, jak rychle bude reagovat a také jak jemně půjde reagovat, zda bude možné ho přizpůsobit zvyklostem&#160;jednotlivých hráčů. Trochu mne to upomíná na moji optickou myš v práci. Je super. Jenže mám taky&#160;luxusní stůl&#160;z broušeného skla. A ten myš jaksi ne. Takže na luxusním stole pod úžasnou myší mám počmáranou papírovou obálku a s ní to funguje :)&#160;</p>

<p>
<STRONG>Update:</STRONG> čtenář v diskusi připomíná, že ovládání kamerou má i komáří hra v Siemens SX1, takže Slepičky nejsou první...</p>
