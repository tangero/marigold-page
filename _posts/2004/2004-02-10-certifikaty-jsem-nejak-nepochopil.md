---
ID: 847
title: 'Certifikáty jsem nějak nepochopil&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/certifikaty-jsem-nejak-nepochopil
published: true
post_date: 2004-02-10 17:04:00
---
<p>
Přemýšlel jsem už delší dobu o tom, že bych si pořídil osobní certifikát, aby se dalo ověřovat, že email či dokument jsem odeslal opravdu já. Přijde mi to výborná myšlenka, úžasná a prostá. Tedy až na malou drobnost. Na její obchodní realizaci. </p>

<p>
Fakt, že <STRONG>certifikát stojí u českých certifikačních autorit v průměru kolem 500 Kč</STRONG> <EM>(pro fyzickou osobu a netestovací),</EM> bych ještě skousnul. To, že <STRONG>certifikát platí jeden jediný rok</STRONG> už mi přišlo hodně nemilé, i pitomé bankomatové karty jsou dnes běžně dvouleté. Jenže nejpitomější na tom všem je, že pokud ho po roce <STRONG>chcete prodloužit</STRONG>, neděje se tak za nějaký manipulační poplatek, ale <STRONG>znovu za to pětikilo</STRONG>. Což mi přijde hodně drahý žert na to, že prakticky nemá takový certifikát na nic uplatnění. </p>

<p>
Každá banka, která si hraje na certifikáty, vám vygeneruje nějaký svůj, se státní správou si s certifikáty moc nezakomunikujete a na to, aby kamarádi věděli, že jsem to opravdu já, kdo jim píše, že se má dobře, je to drahý špás. Všeho všudy jak to počítám, za to pětikilo ročně si to snad nikdo nemůže pořídit pro osobní použití... nebo jsem jen něco nepochopil?</p>
