---
ID: 967
author: Patrick Zandl
layout: post
oldlink: 'https://www.marigold.cz/item/co-jeste-do-mobilu-co-takhle-fm-vysilac

  '
post_date: 2004-04-05 17:37:00
post_excerpt: ''
published: true
summary_points:
- MobilMania anketa upřednostňuje MP3 přehrávač před fotoaparátem v mobilních telefonech.
- Sandeep navrhuje FM vysílač v mobilu pro vysílání hudby nebo hovorů.
- iTrip je FM vysílač pro iPod, umožňující bezdrátové přehrávání hudby.
- FM vysílání z mobilu je v České republice nelegální.
title: "Co ještě do mobilu? Co takhle FM vysílač…"
---

<p>
O víkendu jsem koukal na <A href="http://www.mobilmania.cz/Bleskovky/AR.asp?ARI=106946" target=_blank>anketu na MobilManii</A>, zda <STRONG>by se lidem v mobilu více líbil MP3 přehrávač než fotoaparát</STRONG> - zatím v ní vede s mírným náskokem MP3 přehrávač. Já jsem pro foťák, ale to jen tak na okraj a nemám obecně platné argumenty, prostě nemám kde MP3 z přehrávače poslouchat - v metru je taký randál, že není slyšet nic (alespoň já tam hudbu moc nevychutnám), v práci a doma mám věž. A Dita mám iRiver, tak jí je to jedno. </p>

<p>
Pak jsem se díval na <A href="http://sandeep.weblogs.us/archives/018699.html" target=_blank>Sandeepův weblog</A>, kde se klade podobná otázka - co ještě nacpat do mobilu? A Sandeep navrhuje <STRONG>natlačit do něj ještě FM vysílač</STRONG>. Ne přijímač - ale vysílač. Prostě byste mohli na FM vlnách vysílat, co právě v telefonu posloucháte - telefonní hovor, hudbu atd. Jmenuje se&#160;to <STRONG>iTrip </STRONG>a vyrábí to společnost <A href="http://www.griffintechnology.com/products/itrip/" target=_blank>Griffin Technologies</A>.&#160;Bylo by to takové levné hlasité hands-free. Bohužel u nás nelegální. Sandeep poukazuje na to, že pro iPod se vyrábí takovéto dodatkové zařízení, které na FM vlnách vysílá to, co iPod přehrává. Bohužel to funguje pouze pro iPody. </p>

<p>
A bohužel, jak už jsem zmínil, v ČR není povoleno (safra, jestli se nepletu) vysílat na FM vlnách ani s těmi 100 mW, jak to takováto zařízení dělají. <EM>A já už mám s FM vysíláním u ČTÚ vela vrúbkov na to, abych si přidával další. Takže s FM vysílačem asi nic nebude... :(</EM></p>