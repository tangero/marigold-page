---
ID: 1088
author: Patrick Zandl
layout: post
oldlink: 'https://www.marigold.cz/item/jak-vytvorit-navstevovany-weblog-1088

  '
post_date: 2004-04-07 13:33:00
post_excerpt: ''
published: true
summary_points:
- Design weblogu není klíčový, důležitější je kvalitní a odborný obsah.
- Provokace zavedených blogerů novými názory zvyšuje čtenost weblogu.
- Materiály trvalé hodnoty, jako návody, přitahují a udržují návštěvníky.
- Propracované diskuse s aktivní komunitou zvyšují návštěvnost weblogu.
title: Jak vytvořit navštěvovaný weblog
---

Weblog už máte, jste tedy "in". Jenže on na něj nikdo nechodí... Co s tím? Jak přilákat čtenáře a své dílo udělat navštěvovaným? Pár dobře míněných rad k těm, které se všude na netu povalují...<!--more--><p>
V poslední době se na českém internetu vyvrbila mikroaférka takzvaných kompostích weblogů - tedy weblogů, jejichž návštěvnost uměle táhlo nahoru osazenstvo diskusního fóra Kompostu. Weblogy se velmi rychle dostaly na špičku weblogové kategorie na Toplistu <EM>(například My first na adrese </EM><A href="http://blog.lide.cz/topivo" target=_blank><EM>blog.lide.cz/topivo</EM></A><EM> je vypovídající).</EM> Také jsem kdysi přemýšlel, kde se ta návštěvnost vzala - ne snad ze závisti, že předjeli Marigolda <EM>(toho předjíždí prakticky každý),</EM> spíše zhrozen nad tím, co se děje s lidmi, když tak hromadně čtou takový výtvor žijící z vykrádání cizích weblogů. Pak se ukázalo, že je to ta zmíněná kompostí recese. </p>

<p>
Jenže v té době už jsem měl systematizovaný přehled kroků nutných (dle mne) ke splnění toho, aby se weblog stal navštěvovaný. Právě podle toho, že těm krokům <EM>My first</EM> naprosto neodpovídal, mi to přišlo divné. A nyní, když prasklo, že to byla Kompostí recese, mi je líto ten seznam vyhodit a tak se o něj podělím :)</p>

<p>
Především si myslím, že <STRONG>hezký design je pro návštěvnost prakticky zbytečný</STRONG>. Abych nehaněl design Marigolda, tak třeba <A href="http://www.sovavsiti.cz/weblog/">Sova v síti</A> mi nepřijde graficky zrovna terno a jak je čtená. A pokud už to někomu vadí, většinou se najde člověk, který weblog napasuje do nějakého hezkého kabátku, jako se to stalo například výbornému religionistickému weblogu <A href="http://didactylos.bloguje.cz/">Noční úvahy</A>. Jenže žít se dá výborně i s implicitními šablonami Bloguje.cz - svého času to dokazoval graficky otřesný <A href="http://zertva.bloguje.cz/">Žertva</A> <EM>(což dle mého soudu také vylučuje často zmiňovanou variantu, že to byl Pixy, protože tomu by to nedalo a šablony by překopal),</EM> dnes do dokazuje <A href="http://yfca.bloguje.cz/">Yfčin hlodník</A>, i u něj se potrháte smíchy, ačkoliv design je opravdu "implicitní". </p>

<p>
Recept na tvorbu dobrého weblogu je kupodivu poměrně jednoduchý a <STRONG>základní ingrediencí je fakt, že rozumíte tomu, o čem píšete a píšete o tom v dostatečném množství i kvalitě</STRONG>. To se netýká jen odborných weblogů, ačkoliv u nich je to nepoměrně snazší, než u weblogů osobních, kde <STRONG>přeci jen málokdo má natolik vypsanou ruku</STRONG>, aby se mohl popasovat s lahůdkami typu Neviditelný pes, Pixyho Jen tak nebo Chinin. U odborných weblogů zpravidla stačí věnovat se nějakému vyhrazenému tématu (třeba WiFi), které vás baví a lidi to na vás poznají. Kupodivu se ukazuje, že lidi na odborném weblogu více <STRONG>dráždí nezvládnutá shoda podmětu s přýsudkem</STRONG>, než slohová neobratnost. </p>

<p>
Další kroky jsou jen překopané postupy z Ruvěti Zpravodajce <EM>(vydáno StB v roce 1970, používáno dodnes)</EM>: </p>

<p>
<STRONG>Provokujte zavedené weblogery</STRONG> - Lepší než komentovat cizí názor na jeho serveru (a uvést tam URL na svůj weblog), je svým názorem zpracovaným do zápisu na svůj weblog vyprovokovat čteného a respektovaného weblogera. To ale neznamená, že můžete vypadat jako provokující idiot. Například Yuhůův článek <A href="http://www.jakpsatweb.cz/weblog/archiv/2004-01.html#182323">Skutečné výhody CSS layoutu</A> měl téměř stoprocentní šanci, že vyprovokuje další blogery píšící o webdesignu. Citoval ho prakticky každý takový bloger, protože Yuhů zde vytáhl několik neobvyklých argumentů, které stály za zamyšlení. Podobný postup se velmi osvědčuje: vytáhnout nějaký zajímavý nový neotřelý názor, nepapouškovat pouze názory ostatních. A s takovým názorem se klidně vydat do konfliktu se zavedenou kapacitou<EM> (tady se omlouvám Yuhůovi, jehož jsem vzal za příklad, samozřejmě že on je zavedená kapacita, ale nic lepšího jsem teď hned nenašel)...</EM> </p>

<p>
<STRONG>Vytvářejte materiály trvalejší hodnoty</STRONG> - klasický zápis do weblogu <EM>(blogspot, spot)</EM> má hodnotu aktuality, tedy velmi krátkodobou. Za týden už je nezajímavý. Vyplatí se mít s weblogem propojený obsah trvalejší hodnoty, který zůstane lidem v podvědomí. Příkladem může být marigoldí přehled WiFi techniky, ale také webdesignerské návody a postupy na Sově v síti, Pixy atd. Jejich udržování v aktuálnosti stojí někdy práci, ale lidé to ocení, navíc to ocení i Google, který si všimne, že se určitému problému více věnujete. </p>

<p>
<STRONG>Propracujte diskuse</STRONG> - diskusní a komentářová fóra přitahují podle mých zkušeností až 30% návštěvníků zpět. Zajímá je, co si myslí ostatní, hledají radu. Pokud se vám podaří vytvořit živoucí komunitu soustředěnou kolem určitého tématu, máte zajištěnou její loayalitu i návštěvnost, minimálně do doby, než komunitu popudíte. Diskusní fóra by měla umět vypisovat příspěvky hierarchicky <EM>(tedy dle tématu)</EM> i chronologicky <EM>(dle času zadání)</EM> a diskusi udržuje a provokuje to, že diskusní příspěvky rozesíláte emailem těm, na jejichž diskusi je reagováno. Pozor ovšem na ochranu před spamem, vzdělanější uživatelé neradi dávají svoji email adresu všanc. </p>

<p>
<STRONG>Ankety a antiankety</STRONG> - pro web je samozřejmě skvělé, když se o něm zmíní i tištěná média. Na to spolehlivě fungují antiankety a parodie anket, jako například Anti Anno pořádané serverem Pooh.cz. Je ale potřeba o takové anketě uvědomit média, musíte si najít kontakty na ně. Ankety a průzkumy musí být originální, anketní otázka <EM>"Máte mobilní telefon?"</EM> je už trochu out. Chce to přemýšlet, být neotřelý - průzkum, jaký mobil používají blogeři a ještě lépe politici, už je o něco zajímavější :) </p>

<p>
<STRONG>Odkazujte hodně a stále</STRONG> - málo co potěší kolegy blogery stejně, jako publikování odkazu na jejich dílo a jeho komentář. A většinou to berou jako popostrčení k tomu, aby na vás také odkázali a také okomentovali. Pokud se účastníte blogerských seancí, přínese vám to další odkazy&#160; - zejména v případě, když tam něco ztropíte. Dobrou reklamní akcí se ukázalo být i zfackování ostrahu na Novém Smíchově - Kostěj to přetrpěl a co čtenářů to nalákalo... Problém takových akcí spíše je, že musí být trochu přesvědčivé, Kostěj taky nevěděl, že od ochranky dostane nakládačku, kdyby to byla sehraná scénka, vyšlo by to spíš do trapna... Odkazy navíc zvyšují preference ve vyhledávačích a to přivede další návštěvníky.</p>

<p>
Až sem jsem před nějakou dobou tento text dopsal, když vás napadnou nějaké další postupy, klidně je napište do diskuse, já je třeba časem doplním i do článku (zatím mi bylo líto ten text vyhodit)...</p>