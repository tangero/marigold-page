---
ID: 873
author: Patrick Zandl
layout: post
oldlink: 'https://www.marigold.cz/item/jen-tak-pred-odjezdem

  '
post_date: 2004-02-21 20:00:00
post_excerpt: ''
published: true
summary_points:
- 'GSM kongres v Cannes: sbaleno, malá taška osobní věci, velký batoh technika.'
- Fotoaparát Sony DSC-V1 nahradil větší 717, ideální pro focení v Cannes.
- GPRS připojení z notebooku odinstalováno kvůli drahému roamingu, WiFi priorita.
- Palm Tungsten C doplnil výbavu, fotky z foťáku do něj ale nedostane.
title: Jen tak před odjezdem&#8230;
---

<p>
Tak mám kompletně zbaleno na GSM kongres v Cannes&#160;- maličkou taštičku s osobními věcmi a velký batoh technického vybavení. Nakonec jsem reorganizoval věci, které s sebou táhnu, zhruba následovně. Digitálním fotoaparátem se stává Sony DSC-V1 <EM>(sponzorují <A href="http://www.bakovdevils.cz/" target=_blank>BakovDevils</A>),</EM> kterým jsem nahradil svoji 717.&#160;717 je sice&#160;o něco lepší foťák, ale také podstatně větší a na to, co v Cannes budu fotit, bude V1 ideální, má i pouzdro na opasek, zatímco 717 je opravdu kus skla, na který s sebou musím nosit batoh. Z notebooku jsem odinstaloval připojení do sítě via GPRS, protože je pravděpodobné, že bych nevydržel, někde to vyzkoušel a pak by mne šlak trefil, až by dorazil účet. Takže připojení do internetu jen přes WiFi nebo ethernet na press centru případě kdekoliv, kde nepozorný síťař nechal ve WiFi díru. Počet hotspotů v Cannes je podle všech katalogů buďto velmi malý, nebo cena 30 &#8364; za hodinu není to, co potřebuji. </p>

<p>
A abych si to osladil, doplnil jsem nakonec výbavu o Palm Tungsten C, tedy wifisticky vybavený Palmík. Bohužel má SD slot namísto memory sticku, kterým je vybavený foťák Sony. Původně jsem myslel, že se mi to podaří udělat tak, že z palmu odešlu zprávy přímo na server včetně fotek. Bohužel - dostat bez počítače fotky z memory sticku do Tungstena nějak nejde... </p>

<p>
Ráno se vstává brzo, potřebujeme dorazit do Cannes před večerem a ještě někde sehnat hotel, je to přes 1200 kilometrů. Tož si to tady užijte a držte palce mému oktávu, aby se tak daleko dokodrcalo a na hranicích mne neposlali zpět s doposud neopraveným sklem :)</p>