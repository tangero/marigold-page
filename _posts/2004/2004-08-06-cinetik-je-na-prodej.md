---
ID: 1237
author: Patrick Zandl
layout: post
oldlink: 'https://www.marigold.cz/item/cinetik-je-na-prodej

  '
post_date: 2004-08-06 14:17:44
post_excerpt: ''
published: true
summary_points:
- Cinetik, internetová DVD půjčovna, je na prodej z důvodu nedostatku času majitelů.
- Cinetik doručuje DVD poštou za měsíční paušál, s možností budoucího kurýrního doručení.
- Hlavní problémy Cinetiku jsou nedostatek času na rozvoj a investice do kurýrního
  doručení.
- Zájemce o Cinetik by měl investovat do rozvoje, lidských zdrojů a filmové technologie.
title: Cinetik je na prodej
---

<p>
<font size="2"><p>
Včera jsme se s Boříkem definitivně usnesli na tom, že bude lepší, když Cinetik dáme na bedra někomu, kdo bude mít čas se mu věnovat. Od doby, kdy se oba musíme věnovat jiným aktivitám, firma dosti strádá a je to na ní vidět. Pokud byste někdo měl zájem Cinetik odkoupit (nejrůznější formou) a věnovat se jeho rozvoji, napište na nabidky@cinetik.cz, jak byste si to představovali a co za údaje od nás pro další přemýšlení potřebujete. </p>
<p>
Abych Cinetik přiblížil těm, kdo ho neznají - jde o internetovou půjčovnu DVD (na <a href="http://www.cinetik.cz">www.cinetik.cz</a>), která doručuje objednaná DVD prostřednictvím České pošty (možno i kurýrní službou). Unikátní je model půjčování - člověk si zaplatí měsíční paušál za určitý počet DVD, několik mu jich přijde (dle jeho tarifu) a až je vrátí, automaticky mu jdou další. Připravovali jsme a zatím nezprovoznili možnost vypůjčovat si média okamžitě s doručením kurýrem. </p>
<p>
Současné největší problémy služby: </p>

<ol>
<li>nemáme na ni čas ji dále rozvíjet, což je problém největší</li>
<li>bylo by vhodné urychleně obsazovat další směry přirozeného vývoje obchodu Cinetiku, tedy například to doručování kurýrem, což si žádá další finance a ty ve spojení s bodem 1 nemělo smysl investovat. </li>
</ol>
<p>
Vhodný zájemce o Cinetik by tedy ideálně měl svůj business spatřovat v oblasti filmů, DVD - a měl by být připraven investovat do dalšího rozvoje jak lidské, tak finanční prostředky. K tomu mu pomůže rozsáhlá technologie, strategie i filmotéka. </p>
<p>
Další otázky zodpovíme emailem - po dobu mé dovolené bude k dispozici Pavel Bořkovec. Připomínám, že email nabidky@cinetik.cz je určen jen pro vážné zájemce (a takoví mimochodem těžko budou používat freemaily), takže by z emailu mělo být zřejmé, kdo a z jaké společnosti píše.</p>
</font>
</p>