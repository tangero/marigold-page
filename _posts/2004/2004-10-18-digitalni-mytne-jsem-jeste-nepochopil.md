---
ID: 1364
author: Patrick Zandl
layout: post
oldlink: 'https://www.marigold.cz/item/digitalni-mytne-jsem-jeste-nepochopil

  '
post_date: 2004-10-18 12:32:39
post_excerpt: ''
published: true
summary_points:
- Digitální mýto v ČR pravděpodobně získá Český Telecom.
- Autor nechápe výhodu složitého systému oproti jednoduchému zápisu kilometrů.
- Nové mýto bude sledovat GPS a Galileo, což autor považuje za zbytečné.
- Autor předpovídá neúspěšnou implementaci systému digitálního mýta.
title: "Digitální mýtné jsem ještě nepochopil…"
---

<p>
Máme prý mít digitální výběr mýtného. Kontrakt asi dostane v nějakém svobodném a spravedlivém tendru Český Telecom. Vymyslí se skvělá technologie nebo se ještě skvěleji koupí, aby byla kompatibilní s Evropskou unií. Každý kilometr po dálnici bude bedlivě střežit GPS a Gallileo. Naše silnice tím dojdou věčného spasení. </p>

<p>
Asi jsem natvrdlý. Nepochopil jsem benefit moderních technologií. Nechápu, proč každému kamioňákovi na hranicicíh nezapíšou do pasu stav tachometru a při výjezdu mu podle počtu ujetých kilometrů nespočítají, kolik ho to bude koštovat. Nechápu, proč místo tak osvědčené bumážky implementovatelné ihned musíme vymýšlet úžasné zařízení. Protože bumážkové řešení nerozliší dálnice? A co, normální silnce kamiony ojíždějí taky. </p>

<p>
Výsledek: za pár měsíců bude Marigold škodolibě sledovat, jak se u nás implementuje něco, co ani v zemi zrodu nefunguje. Na spočtení najetých kilometrů je výkonný embended počítač se satelitní navigací opravdu to nejvhodnější řešení, na jaké bylo možno přijít. Fakt jo :) Jo? Neee&#8230;
</p>