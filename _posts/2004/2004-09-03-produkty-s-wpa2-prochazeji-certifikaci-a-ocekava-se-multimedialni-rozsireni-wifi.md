---
ID: 1297
title: 'Produkty s&nbsp;WPA2 procházejí certifikací a&nbsp;očekává se multimediální rozšíření WiFi'
author: Patrick Zandl
post_excerpt: ""
layout: post
oldlink: >
  https://www.marigold.cz/item/produkty-s-wpa2-prochazeji-certifikaci-a-ocekava-se-multimedialni-rozsireni-wifi
published: true
post_date: 2004-09-03 08:09:19
---
<p>
WiFi aliance oznámila, že první produkty vybavené rozšířeným standardem pro WPA2 prošly certifikačním kolečkem. Jedná se o produkty Atheros, Broadcom, Cisco, Instant802 Networks, Intel a Realtek. <a href="http://www.wi-fi.org/OpenSection/ReleaseDisplay.asp?TID=4&amp;ItemID=181&amp;StrYear=2004&amp;strmonth=9">Tisková zpráva</a> uvádí i konkrétní označení produktů.</p>

<p>
WPA2 je založeno na 802.11i standardu a používá AES místo dočasného klíče TKIP. </p>

<p>
Broadcom přímo uvádí, že jeho stávající produkty jsou dodávány s čipovou sadou podporující AES, takže bude stačit softwarový upgrade pro podporu certifikovaného WPA2. </p>

<p>
WiFi také očekává v průběhu tohoto měsíce další rozšíření zvané WiFi MultiMedia (WMM), což je jakýsi přechodný, částečný a dočasný standard k vytvářenému standardu 802.11e. Tento standard by měl zvýšit kvalitu multimédií transportovaných WiFi sítí a to na bázi QoS. Administrátoři sítí tak budou moci upřednostnit hlasový a obrazový provoz před ostatním. WMM bude podporovat méně funkcí, než 802.11e, bude vlastně jeho podmnožinou, ale bude umožňovat výrobcům, aby přišli s interoperabilními řešeními pro multimédia a VoIP ve WiFi sítích. </p>

<p>
Na WMM a 802.11e se čeká jako na smilování. Existující WiFi telefony si priorizaci provozu řeší zpravidla po svém, v horším případě vůbec a uživatelé z toho moc šťastní nejsou. Většina asijských výrobců prostě počítá s tím, že WiFi síť nemá velký či má nulový load a priorizaci hlasu neřeší, což funguje na domácí základnovce, v zatížené firemní síti rozhodně ne. Standardizace QoS na WiFi přinese větší nabídku WiFi techniky s VoIP podporou a lepší výkony této&#8230;
</p>
