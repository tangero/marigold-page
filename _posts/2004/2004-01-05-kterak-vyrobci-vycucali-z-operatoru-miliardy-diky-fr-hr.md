---
ID: 776
author: Patrick Zandl
layout: post
oldlink: 'https://www.marigold.cz/item/kterak-vyrobci-vycucali-z-operatoru-miliardy-diky-fr-hr

  '
post_date: 2004-01-05 21:44:00
post_excerpt: ''
published: true
summary_points:
- Amazon doručil knihy dříve než české e-shopy, autor čte o GSM kodecích.
- Operátoři GSM sítí v 90. letech řešili kapacitu sítě kvůli nárůstu zákazníků.
- Výrobci zpozdili implementaci HR kodeku, operátoři investovali do upgradu sítí.
- Ericsson, Motorola a Nokia vydělaly miliardy na upgradu sítí místo HR kodeku.
title: "Kterak výrobci vycucali z operátorů miliardy díky FR/HR"
---

<p>
Hromada knížek, které jsem si objednal z Amazonu, mi dorazila právě dneska. Vtipné je, že knihy objednané dříve&#160;na dvou českých shopech ještě nemám. Ale co, právě jsem u velmi pikantní pasáže věnované vývoji hlasových kodeků pro GSM a myslím, že tuhle poezii také oceníte :)</p>

<p>
V letech 1997-98 měli prakticky všichni velcí operátoři GSM sítí obrovské problémy s kapacitou. Tragicky na tom byl italský TIM, ale i německý D2 a další, explosivní nárůst zákazníků přesáhl kapacitu jejich sítí. Operátoři volali po rychlé implementaci kódování hlasu na bázi halfrate, která by jim zdvojnásobila kapacitu sítí prakticky ihned a zadarmo <EM>(HR kodek používá poloviční kapacitu šířky timeslotu, takže síť může přenášet dvojnásobný počet hovorů).</EM> Jenže výrobci se začaly vymlouvat na implementační problémy a mobilní telefony s podporou HR se objevily na trhu až v roce 1999, kdy už operátoři zainvestovali miliardy do rozsáhlých upgrade a rekonfigurací sítí. Přitom HR a FR kodeky jsou na poslech kvalitativně rovnocenné. </p>

<p>
Místo toho později nahrazuje FR kodek kvalitnější <EM>(a také jeden timeslot zabírající)</EM> EFR, operátoři již mají upgradováno a o použití méně náročného kodeku nemají zájem. HR kodek se prakticky nikde nepoužívá. Operátoři pak hromadně začali ujišťovat zákazníky, že místo levnějšího telefonování touží přeci po kvalitnějším přenosu hlasu. <STRONG>Tato drobná finta přinesla výrobcům infrastruktury a zejména firmám Ericsson, Motorola a Nokia několik miliard dolarů</STRONG> v investicích, které by se jinak udělaly v delším horizontu a v nižší hodnotě... </p>

<p>
Budiž nám to poučení pro příště...<BR>Článek o EFR a HR najdete <A href="http://mobil.idnes.cz/mobilni_komunikace/mobilni_technologie/GSM/rate.html" target=_blank>zde na Mobil.cz</A>&#160;a pokud jste si vzpoměli na kdysi Paegasem tak chystaný <STRONG>upgrade na AMR technologii</STRONG>, zde je <A href="http://mobil.idnes.cz/mobilni_komunikace/mobilni_technologie/GSM/amr.html" target=_blank>článek o ní</A>. A tady je k ní pikantní článeček <A title="Již loni v létě měla v síti Paegas fungovat technologie AMR, která dokáže výrazně zlepšit kvalitu hovoru. Slibovalo to před rokem vedení RadioMobilu. V síti Paegas (stejně jako v žádné jiné u nás) ovšem AMR nenajdete. I když je pravda, že zatím je jen několik telefonů, které AMR podporují." href="http://mobil.idnes.cz/mobilni_komunikace/operatori/nasi_operatori/procneniamr020312.html">AMR u Paegasu bude v létě. Jen se neví, ve kterém...</A>&#160;a proč AMR T-Mobile nezavedl? Nechce se mu, <A href="http://www.mobilmania.cz/Operatori/Ar.asp?ARI=105173&amp;CAI=2116" target=_blank>prozradil Hájek MobilManii</A>. Přitom americký T-Mobile AMR právě zavádí (zdroj: <A href="http://www.t-mobile.com/company/pressroom/pressrelease85.asp" target=_blank>TZ T-Mobile</A>)</p>