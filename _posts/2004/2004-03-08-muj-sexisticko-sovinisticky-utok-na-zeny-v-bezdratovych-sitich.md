---
ID: 904
author: Patrick Zandl
layout: post
oldlink: 'https://www.marigold.cz/item/muj-sexisticko-sovinisticky-utok-na-zeny-v-bezdratovych-sitich

  '
post_date: 2004-03-08 09:43:00
post_excerpt: ''
published: true
summary_points:
- Prezentace o bezpečnosti sítí byla odmítnuta kvůli sexistickému výrazu "man in the
  middle".
- Autor musel přepracovat prezentaci pro nadnárodní společnost kvůli korporátním zásadám.
- Výraz "man in the middle" byl nahrazen neutrálním "human in the middle".
- Autor ironicky poznamenává, že útočníkem nemůže být zvíře nebo kytka.
title: "Můj sexisticko-šovinistický útok na ženy v bezdrátových sítích"
---

<p>
Mám mít v březnu dvě přednášky na téma bezpečnosti v bezdrátových sítích, jedna je pro jednu&#160;nadnárodní společnost a její IT techniky. Poslal jsem emailem svoji PowerPointovou presentaci, načež mi bylo odpovězeno, že ji musím přepracovat, protože nevyhovuje korporátním zásadám. Zarazilo mne to, presentace byla graficky hezká, žádná sprostá slova, prostě ladila a byla šik. Jenže pak se ukázalo, že základním problémem bylo její sexistické zaměření, kdy já (=maskulinní prase) jsem nepředpokládal, že útočníkem na bezdrátovou síť může být i žena. A kdeže jsem to nepředpokládal? V okamžiku, kdy jsem použil anglický, obecně uznávaný výraz pro jeden druh útoku nazvaný <STRONG>man in the middle</STRONG> - muž uprostřed. Správná otázka byla, proč jen muž, copak nemůže být i žena uprostřed? </p>

<p>
Měl jsem na to peprnou poznámku, ale nechal jsem si ji od cesty. Nepochybně může a teoreticky i v případě útoku na bezdrátovou síť. Pokořil jsem se a výraz jsem opravil na <EM>"human in the middle"</EM> a stojím za tím, že ani zvíře ani kytka tam být nemůže. A jestli ano, tak snad nemají zvíře nebo kytku ve vedení, aby mi to kritizovalo...</p>