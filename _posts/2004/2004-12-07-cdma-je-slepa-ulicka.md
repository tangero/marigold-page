---
ID: 1434
author: Noname
layout: post
oldlink: 'https://www.marigold.cz/item/cdma-je-slepa-ulicka

  '
post_date: 2004-12-07 12:40:00
post_excerpt: ''
published: true
summary_points:
- CDMA je v ČR úspěšné kvůli nedostupnosti levného pevného internetu.
- Většina CDMA uživatelů (95%) nepoužívá toto připojení mobilně.
- EDGE má větší potenciál díky integraci do mobilních tarifů a zařízeních.
- Operátoři by měli dotovat EDGE mobily, aby byly konkurenceschopné CDMA.
title: CDMA je slepá ulička
---

<div class="rightbox"><img src="/wp-content/uploads/cache/20041207-nocdma.gif" alt="CDMA je slepá ulička" width="204" height="200" /></div><p>
Ano, vím, že možná tnu do živého a že se mnou mnozí nebudete souhlasit, přesto si neodpustím tuto polemiku na téma CDMA. Vedly mě k tomu vlastně dvě události. První byla Wireless Wednesday minulý týden, kde jeden člověk v diskusi (<strike>myslím, že to byl pan Čermák z firmy LogicaCMG</strike> z firmy Logos - vytváří pro Eurotel jejich Office Connector) upozorňoval na to, že se ve světě diví, jak tu máme úžasně levné neomezené mobilní připojení a pan Ryšánek z Eurotelu přihazoval, že nikde na světě nemají tak velké pokrytí vysokorychlostním mobilním datovým připojením. Druhá příčina pak byl včerejší článek <a href="http://www.zive.cz/h/Uzivatel/AR.asp?ARI=120269">EDGE - internet ve stínu CDMA</a> na Živě. Autor - Ota Schön v něm srovnával rychlosti EDGE a CDMA a ke svému překvapení zjistil, že je CDMA dvakrát rychlejší. Mohlo by se zdát, že EDGE je předem odsouzen k zániku a že CDMA je nějaká super technologie, ale zkusím vysvětlit můj osobní pohled na věc. </p>

<h3>CDMA není mobilní technologie</h3>
<p>
Nadpis je možná trochu kontroverzní a asi ne tak úplně pravdivý (ano, můžete CDMA přenášet, a je tedy &#8220;mobile&#8221;), ovšem úspěch CDMA (podobně jako GPRS unlimited) v ČR je postaven na něčem naprosto jiném - <strong>absolutní neschopnosti</strong> (či hnusné vypočítavosti) Českého Telecomu nabídnout cenově dostupné pevné neomezené připojení (ať už ADSL, nebo i Flat dial-up, nejlépe obojí).</p>
<p>
<strong>95% lidí, co si tyto technologie pořídilo je jako mobilní nepoužívají </strong>- leží jim doma u okna, kouká na nejbližší BTS, maximálně to jednou za čas přenesou ke kamarádovi, když se chtějí vytahovat (ta procenta berte jako můj osobní odhad, ani pan Ryšánek, aní paní Přikrylová z T-mobile mi nechtěli říct, kolik uživatelů jejich neomezené datové tarify využívá mobilně, pan Ryšánek jen potvrdil, že většina uživatelů GPRS jej využívá jako náhradu za dial-up).</p>

<!--more--><p>
Zbylých 5% lidí toto připojení mobilně využívá - má notebook, připojuje se v práci, na cestách atd. Ovšem kolik z těchto 5% na tyto akce opravdu <strong>potřebuje neomezené připojení?</strong> IMHO by skoro všem stačil třeba 500 MB tarif, když by stál 500 Kč. A stejně tak pro těchto 5% a jejich využití <strong>je celkem jedno, jestli je rychlost připojení 150 kb/s (EDGE) nebo 250 kb/s (CDMA) </strong>a nevadí jim ani vyšší zpoždění u EDGE. Ovšem nyní musí s sebou nosit další cihlu, kabely a starat se o dobíjení dalšího spotřebiče.</p>

<h3>EDGE má větší potenciál než CDMA</h3>
<p>
<strong>EDGE jim přinese větši svobodu</strong> - prostě nebudou na to vůbec muset myslet - připojení bude součástí jejich tarifu, jako je nyní GPRS, tedy na stejné faktuře. Nebudou muset instalovat nějaké speciální ovladače, telefony, které umí EDGE mají i BT a tedy nebudou muset s sebou tahat ani kabely. Nabíjet budou &#8220;svůj mobilní telefon&#8221;, tedy vesměs nikdy, protože v autě kde tráví čtvrtinu dne mají pevnou handsfree, která se jim o to postará, stejně jako dnes. Modem si také nikde nezapomenou, mobil mají vždy při ruce a v pohotovosti připraven k dat(l)ování.</p>
<p>
Když by zde existovalo dostupné a rychlé ADSL připojení, kteří by měli lidé doma, pak by zde pro CDMA nebyl v podstatě prostor - 95% uživatelů by si jej nekoupilo, protože by měli levnější a rychlejší pevné připojení, velká část ze zbytku by si to také nekoupila, protože by měla pohodlnější EDGE připojení no a ten poslední zbytek by nedokázal vytvořit kritickou masu, která by dokázala umořit všechny CAPEXy, které byly třeba do CDMA narvat a tak by nemohlo ani vzniknout tak velké pokrytí a cena by nemohla být tak slušná.</p>
<p>
Jenže všechno je to jedno velké &#8220;<strong>kdyby</strong>&#8221;. Problém je, že u nás je situace prostě jiná, a horko těžko se dostane do stavu, ve kterém je všude jinde ve světě. Telecom nemá zájem zvýhodňovat ADSL oproti CDMA, protože z CDMA má 100%, u ADSL by musel část dávat svým konkurentům. EDGE sem přichází relativně pozdě do situace, kdy všichni, kteří rychlejší mobilní data potřebovali už mají CDMA a kdy ta 95% masa uživatelů splatila velkou část nákladů na CDMA a tak horko těžko bude dosahovat stejného pokrytí. Navíc nejpozději za dva roky musí oba operátoři podle podmínek smlouvy se státem spustit <strong>UMTS</strong> a to je další hřebík do rakve datům dvouapůlté generace.</p>
<p>
T-mobile a Oskar budou muset udělat EDGE hodně konkurenční - mohou si dovolit udělat nějaké limitované nabídky, hlavně by ale IMHO měli hodně zadotovat mobily, které se koupí s EDGE nabídkou na dva roky. Eurotel &#8220;dotuje&#8221; jejich modem nějakými 6 tisíci Kč, když by stejně tak zadotovali EDGE mobil plus přidali dotaci za běžný volací tarif a ještě vymohli pořádnou slevu u dodavatele, tak <strong>by se mohly levnější mobily s EDGE dostat na 1 Kč</strong> a to by přesvědčilo i ty, kteří by jinak zůstali u GPRS (drahý mobil jako fixní CAPEX náklad je pro ně větší problém, než vyšší OPEX). Operátoři a jejich dodavatelé si musí uvědomit, že když neprodají službu za tisícovku zákazníkovi a ten si ji koupí jinde, tak nejenom že ztratí tisícovku, ale zároveň jejich konkurent tisícovku získá.</p>
<p>
<strong>A co vy</strong> - když byste mohli mít doma i v práci neomezené 1:50 ADSL 512/128 za 500 Kč, dvakrát rychlejší za 900 Kč, a CDMA a EDGE za 900 Kč příplatek k vašemu tarifu (a při koupi EDGE byste mohli při koupi mohli získat výrazně levněji mobil), <strong>co byste si pořídili</strong>?</p>