---
ID: 909
title: >
  BBC slízává pochvalu za nasazení
  foto-mobilů do zpravodajství
author: Patrick Zandl
post_excerpt: ""
layout: post
oldlink: >
  https://www.marigold.cz/item/bbc-slizava-pochvalu-za-nasazeni-foto-mobilu-do-zpravodajstvi
published: true
post_date: 2004-03-10 09:08:00
---
<p>
BBC se vloni odhodlala k zajímavému kroku - vybavila čtyřicítků svých reportérů telefony a vybudovala systém pro příjem zpráv pomocí&#160;foto-telefonů - reportéři tak mohou posílat jak fotky, tak dokonce video přímo z mobilu do BBC. Už vloni, při návštěvě Bushe v Británii s tím <A href="http://www.cyberjournalist.net/news/000793.php" target=_blank>sklízeli úspěchy,</A> protože reportéři s mobilem byli nenápadní, všude se vmáčkli a fotku byly schopni ihned odeslat do redakce. </p>

<p>
<IMG height=208 alt="Nehoda autobusu v East Yorkshire focená mobilem pro BBC" src="http://images.forbes.com/images/2004/02/05/crash_250x208.jpg" width=250 align=right border=1>Nedávno je také pochválil Forbes - <STRONG>tomu se líbilo, jak BBC pokryla nehodu autobusu v East Yorkshire</STRONG>, kdy reportér s mobilem dorazil na místo zpravodajství před ostatními týmy, byl schopný ihned fotit a fotky odesílat&#160;a BBC byla schopná díky němu ihned přinést obrazové zpravodajství. <FONT face=Times>Napravo vidíte, jak takový obrázek vypadal. </FONT></p>

<p>
Samozřejmě i v Anglii zuří dohady o tom, zda je lepší přinášet rychle horší kvalitu, nebo počkat na lepší kvalitu, až dorazí tým s profi fotografem a profi vybavením, já si ale podobně jako novináři z BBC myslím, že prvořadý je ten "moment" a jeho co nejvěrnější zachycení - a nižší kvalita není tak podstatná. Ostatně povšimněte si, jak často u nás TV Nova své zpravodajství "aranžuje" - událost, kterou nenafilmovala, jednoduše sjede znovu s nějakými lidmi a je jim jedno, že s autentickou událostí to má společného tolik, jako divadlo. </p>

<p>
Forbes mimo jiné uvádí, že BBC původně používala upravené telefony Nokia 3650, které jim na zakázku přizpůsobila softwarová divize Philipsu. Nyní ale redakce přecházejí na 3G telefony - rovněž zákaznicky přizpůsobené. Jaké to ale nevím, prý si pochvalují, že tak lze dělat delší videa. Zdroj: <A href="http://forbes.com/technology/2004/02/05/cx_pp_ii_0204cameraphone.html" target=_blank>Forbes - <SPAN class=mainarttitle><SPAN class=mainarttitle>The BBC Deploys Video Cell Phones</SPAN></SPAN></A><SPAN class=mainarttitle><SPAN class=mainarttitle>.</SPAN></SPAN></p>

<p>
<STRONG>V tomhle nejsme sto let za opicemi.</STRONG> Už při Summitu Nato v Praze přišla redakce iDNESu s nasazením Nokia 7650 do zpravodajství a momentky rovněž šly rovnou na web. Borgis pro redaktory internetového Práva mobily nakoupil záhy taky, aby se chytil trendu. Dokonce jedna fotka z mobilu vyšla v MF DNES, to je ale zatím všechno - fotky jsou opravdu z mobilů zatím přiliš mizerné. Jenže s novými mobily se to změní. Joj, ještě je tu moje MMS zpravodajství z Cannes :) A fotka z mobilu se dostala už i na titulní stránku NY Times - jde <A href="http://www.nytimes.com/imagepages/2004/02/17/business/18WIRE.chartA1.jpg.html" target=_blank>o tuhle při prodeji AT a T</A>. </p>
