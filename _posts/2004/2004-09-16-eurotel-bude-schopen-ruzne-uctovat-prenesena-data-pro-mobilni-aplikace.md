---
ID: 1323
author: Patrick Zandl
layout: post
oldlink: 'https://www.marigold.cz/item/eurotel-bude-schopen-ruzne-uctovat-prenesena-data-pro-mobilni-aplikace

  '
post_date: 2004-09-16 07:57:00
post_excerpt: ''
published: true
summary_points:
- Eurotel implementuje ECS od NetSpiry pro diferencované účtování datových přenosů
  dle aplikace.
- ECS umožní Eurotelu účtovat Live! portál, MMS a videostreaming různě přes jednotné
  připojení.
- Zpráva nevěstí konec GPRS paušálů, ale zjednodušení plateb za mobilní obsah Eurotelu.
- ECS je určen pro účtování mobilních aplikací, nikoliv primárně internetového provozu
  přes GPRS.
title: 'Eurotel bude schopen různě účtovat přenesená data pro mobilní aplikace

  '
---

<p>
Eurotel podepsal smlouvu se španělskou firmou NetSpira na dodávku jejího řešení ECS platform (Enhanced Charging Solution). Díky integraci tohoto řešení do své sítě bude moci Eurotel různě účtovat ceny za datové přenosy podle typu aplikace, která tyto přenosy vyvolala. To je velmi důležité, protože například na GPRS v současné době jsou operátoři schopni účtování dělat rozdílně pouze pro různá APN, což uživatele otravuje - musí si různá APN nastavení vytvářet a není to pro něj pohodlné. Nový systém umožní nastavit jinou cenu i při stejném APN, takže například pro hraní online her bude možné používat stejné nastavení dat a přitom přenášet data za jinou cenu. </p>

<p>
Eurotel hodlá ECS používat právě k tomu, že bude schopen účtovat přístup na Live! portál, k MMS obsahu či videostreamingu přes jednotné datové připojení a za různou cenu.
</p>

<p>
Update: už jsem <a href="http://blog.macich.net/1095334013-konec-opravdoveho-gprs-pausalu-u-eurotelu.html">pár lidí</a> vyloženě vyděsil touhle zprávou. Neznamená to, že by ET jinak účtoval stahování emailů a jinak weby, ale možnost účtovat různé ceny za služby poskytované Eurotelem na mobil. Příklad: když si dneska chcete stáhnout video na mobil, tak zaplatíte cenu za video a ještě byste museli zaplatit cenu za datový přenos, nebo změnit APN. Takhle si jen zaplatíte video a jeho stažení bude zadarmo, aniž byste APN měnili. Nebo naopak - budete na mobil hrát Java multiplayer hru. Datové spojení na ní se dnes počítá jako wap. ET bude moci nabídnout beze změny APN levnější cenu, než za wap a vyšší, než za internet - a z toho výnosu bude moci dát peníze autorům hry. </p>

<p>
Není to primárně nástroj pro účtování internetového provozu přes GPRS, ale pro účtování provozu mobilních aplikací!</p>