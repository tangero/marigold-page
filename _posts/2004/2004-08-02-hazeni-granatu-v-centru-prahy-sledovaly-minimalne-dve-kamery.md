---
ID: 1227
author: Patrick Zandl
layout: post
oldlink: 'https://www.marigold.cz/item/hazeni-granatu-v-centru-prahy-sledovaly-minimalne-dve-kamery

  '
post_date: 2004-08-02 08:56:00
post_excerpt: ''
published: true
summary_points:
- Atentát na majitele kasina Na Příkopech vyvolává otázky ohledně kamerového systému.
- Na Příkopech jsou desítky kamer, pachatel se pravděpodobně několikrát dostal do
  záběru.
- Širokoúhlé kamery, maskované jako lucerny, umožňují neproškolené obsluze šmírování.
- Policie by měla mít fotografie pachatele z kamer, jinak je jejich přínos sporný.
title: Házení granátu v centru Prahy sledovaly minimálně dvě kamery
---

<div class="rightbox"> 
<img src="/wp-content/uploads/20040802-camera-pan-tilt.jpg" alt="Kamera " width="200" height="199" /> </div>Včera jsem se díval na televizní reportáž věnovanou atentátu na toho majitele kasína Na příkopech. Neznámý pachatel mu hodil pod auto granát. Zajímavé bylo, že při reportáži stál reportér zády ke dvěma bezpečnostním kamerám a vůbec ho nenapadlo se policie zeptat, copak vědí o pachateli, kterého natáčejí minimálně dvě kamery. Ty dvě byly umístěné na kasinu, Na příkopech je ale kamer několik desítek, takže předpokládám, že se do zorného pole kamer pachatel dostal hned několikrát. Vtip je samozřejmě v tom, že širokoúhlé kamery nevypadají jako kamery a normální člověk si je splete s lucernou. </p>

<div class="leftbox">
<img src="/wp-content/uploads/20040802-kasino-kamery.jpg" alt="Dvě kamery na kasínu" width="161" height="200" /></div>
<p>
 Na prvním obrázku je příklad takové kamery (označovaná jako Pan Tilt), která může zabírat prakticky 360 stupňů a má samozřejmě výkonný optický zoom. Takové kamery se po Praze rozrostly jak houby po desti a nikomu to nevadí (protože to málokdo pozná), nikoho nepřekvapuje, že vás může nějaká neproškolená obsluha šmírovat, jak se jí zlíbí a její zaměstnavatel bude suverénně tvrdit, že to se u nich nemůže stát, protože na to mají metodiku atd. A že ty kamery jsou pro větší bezpečnost. Tak nyní má policie šanci dokázat, jakou bezpečnost kamery přinesly na nejsledovanější pražské ulici. V tuhle chvíly by už měla na áčtyřku vyvolávat fotografie pachatele z několika úhlů... a jestli ne, tak na co tam ty kamery jsou? </p>

<p>
PS: Ty dvě kamery v záběru (a na druhé fotce - ty dvě bílé lucerny na rohu kasina) zřejmě patřily přímo kasínu.
</p>