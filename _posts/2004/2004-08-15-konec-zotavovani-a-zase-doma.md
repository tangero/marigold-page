---
ID: 1252
author: Patrick Zandl
layout: post
oldlink: 'https://www.marigold.cz/item/konec-zotavovani-a-zase-doma

  '
post_date: 2004-08-15 21:00:35
post_excerpt: ''
published: true
summary_points:
- Autor ukončil dovolenou a po celonoční jízdě autem se vrací k práci.
- Noname dostal přístup na Marigold a publikoval novinky a seriály.
- Autor děkuje Nonamovi za jeho příspěvky a projevuje mu důvěru.
- Poštovní server je zahlcen emaily, autor řeší spam a první český virus.
title: Konec zotavování a zase doma
---

<p>
Dal jsem si celonoční jízdu autíčkem ze Ženevy a jsem totálně nevyspalý, takže než spadnu do postele, abych se do zítřka pokusil vyspat, jen konstatuji, že zotavování a dovolenkování mi skončilo. </p>
<p>
Vcelku mne překvapilo, když jsem se podíval na vlastní server, kolik novinek se tu objevilo. Nonamovi jsem dal přístup na Marigolda s tím, že kdyby se něco zajímavého vyskytlo, ať to klidně napíše, protože nemám rád zpravodajské mezery, tedy stavy, kdy bych měl kvuli volnu najednou dohánět informovat o něčem, co se už stalo. Noname se dokonce dal do psaní seriálů - jen je budu muset přesunout do sekce pro začínající WiFisty, ale to až budu při smyslech (12 hodin jízdy autem tomu neodpovídá).</p>
<p>
Nonamovi samozřejmě tímto děkuji, dlužno dodat pro jeho kritiky, že jej znám a přístupová práva jsem mu přidělil s důvěrou v to, že nic nepomatlá - a taky nepomatlal. A jak už tu někdo jiný moudře usoudil, už to, že v něj mám důvěru, ačkoliv nelze porušit jeho anonymitu, by mohlo být jistou zárukou :)</p>
<p>
Na poštovním serveru se nahromadila obvyklá kopa emailů a já bojuju s pokušením ty soukromé paušálně smazat a konstatovat, že co počkalo týden, nebylo stejně důležité a co nepočkalo, že už se mi lidi ozvali jinak. Ale jak to vypadá, stejně je předběžně roztřídím, právě se stahují přes POP3 a řádí na nich antivir a spam filter. Ha, přišel mi první virus v češtině. Ty ohledy tvůrců virů na lokální specifikace jsou moc roztomilé. Tak hezký start do nového týdne. </p>