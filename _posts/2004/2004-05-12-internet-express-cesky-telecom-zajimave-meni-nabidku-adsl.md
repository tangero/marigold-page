---
ID: 1032
author: Patrick Zandl
layout: post
oldlink: 'https://www.marigold.cz/item/internet-express-cesky-telecom-zajimave-meni-nabidku-adsl

  '
post_date: 2004-05-12 11:46:00
post_excerpt: ''
published: true
summary_points:
- ADSL 512/128 Kbps s hlasovou službou stojí 999 Kč bez DPH dva měsíce.
- Eurotel nabízí služby Telecomu ve svých 84 prodejnách a naopak.
- CDMA testování se zpozdilo kvůli interferencím s TV vysíláním a filtrace se montuje.
- Telecom nezmění agregaci ADSL a FUP zpomaluje při překročení datového limitu.
title: "Internet Express – Český Telecom zajímavě mění nabídku ADSL"
---

<p>
Berte toto prosím za textovou verzi online přenosu tiskové konference Českého Telecomu, která postupně přibývá. Omlouvám se za překlepy, rozhraní speech to text není dokonalé...;) Nejaktuálnější verzi najdete <A href="http://www.marigold.cz/zprava.html?cislo=28351">na tomto URL</A> <EM>(na titulce je verze z cache, aktuální se zpožděním)</EM></p>

<p>
Tisková konference začíná s devítiminutovým zpožděním klipem Internet Express, který již běží v TV. </p>

<p>
Přítomni jsou: David Duroň (marketing Telecomu), Garrison Macri (marketing Eurotelu)</p>

<p>
<STRONG>D. Duroň:</STRONG> Odstraňují se datové limity a odstraňují se platby za hlasové služby, hlasové služby budou obsaženy již v samotném ADSL poplatku. Cena 999 Kč bez DPH (služba ADSL 512/128 Kbps, hlasová služba, žádný limit).&#160;Tato promo cena&#160;platí jen dva měsíce, pak 1 149&#160;Kč bez DPH.</p>

<p>
Nové balíčky pro hlasové služby Universal spolu s ADSL Internet Express: cena 9,90 Kč za hovor místně i meziměstsky pro libovolně dlouhá volání. 50% instalací ADSL je do 15ti dnů. </p>

<p>
Nabídka instalací také v sobotu mezi 9-13 hodinou. </p>

<p>
Do 15. června bude ADSL pokrytí 66% telefonních linek. Právě se presentuje mapa pokrytí, mnoho lokalit přibude k 1. červnu, další skok je 15. června. </p>

<p>
Službu lze pořídit v prodejnách Telepoint a Telepoint Partner. </p>

<p>
ISDN nově má také možnost paušálního připojení "Internet Na doma"... </p>

<p>
Telecom s Eurotelem nabízí více jak 160 hotspotů ...</p>

<p>
"Velmi pečlivě jsme analyzovali potřeby zakazníků, co se týká samoinstalačních balíčků, tato služba začíná dominovat." Samoinstalační balíček ADSL bude u Telecomu v prodeji a přešel celkovou revizí, takže bude jendodušší a přehlednější. </p>

<p>
<STRONG>G. Marci (11:56)</STRONG> - Omlouvám se, že nebudu mluvit česky. Dnešní tisková konference je o produktech Expres, produktech pro rychlé připojení k internetu, který bude i Eurotel nabízet. To ale není první společný počin. Prvním příkladem spolupráce Eurotelu a Telecomu je společná nabídka WiFi a také pevné SMS.</p>

<p>
Mluvit se bude o celkovém portofoliu služeb pro internet, které Eurotel má nebo do blízké budoucnosti chystá, na závěr bude Marci mluvit o produktu Data Express, což je CDMA.</p>

<p>
Sakra, teď jsem přeslechl, kolik SMS zvládají za vteřinu, mluvilo se o PR SMS a úspěchu SuperStar hlasování. Noname právě píše, že 600 SMS za vteřinu při SuperStar, to není málo, my v Pipeline standardně zákazníkům instalujeme 1 SMS/sec a všem to stačí :)</p>

<p>
Portál Live už má desítky tisíc uživatelů, posílají se z něj statisíce MMS zpráv a dalších služeb s přidanou hodnotou, na úspěchu portálu se podílelo i MS v hokeji, protože přes tento portál si mohli lidé objednat videoupozornění na góly <EM>(ha, to dělal myslím U-Turn :).</EM></p>

<p>
Zákazníci Telecomu dnes nevědí, že se mohou obrátit na prodejny Eurotelu a koupit si tam služby Telecomu a opačně, takže dnes to zdůrazňujeme.</p>

<p>
<EM>Ha, Mobil.cz má </EM><A href="http://mobil.idnes.cz/aktuality/tiskovka_adsl040512.html" target=_blank><EM>také speach to text</EM></A><EM> :)</EM></p>

<p>
Ve všech 84 značkových prodejnách Eurotelu jsou vyškolení specialisté, kteří zodpoví všechny dotazy na Internet Express, takže mohou pomoci s ADSL, samozřejmjě se to zde dá objednat, všechny formuláře a objednávky se předávají ke zpracování Českému Telecomu a pak Telecom řeší všechny provozní záležitosti včetně vyúčtování.</p>

<p>
Eurotel má licenci pro provozování a vybudování sítě CDMA v pásmu 450 MHz. V tuto chvíli probíhá rozšířené testování této služby (již několik měsíců). Cílem testů je ověřit správné fungování tak, aby služba nerušila jiné služby. <EM>Tim se asi myslí stížnosti na rušení TV...</EM></p>

<p>
Uvedení služby CDMA na trh se zpozdilo díky složitosti testování, informace poskytneme později, až bude otestováno.</p>

<p>
12:13 - D. Duroň shrnuje tiskovou konferenci.</p>

<p>
12:15 - prostor na dotazy...</p>

<p>
Bude se měnit agregace? Ne, nebude! Průměrná rychlost na 512 Kb/s je kolem 380 Kb/s, takže faktická přenosová kapacita je na velmi dobré úrovni a na úrovni ostatních operátorů.</p>

<p>
M. Zikmund se ptá, zda Telecom ty hovory za 9,9 Kč bude dotovat nebo nabídne změnu ceny i pro alternativní operátory. D. Duroň říká, že to je dělané statisticky jako průměr, takže se nic pro alternativce nemění.</p>

<p>
Peterka se naváží do agregace, Duroň říká, že není možné dělit 512 Kb/s 50 a říkat, že to je to, co Telecom agreguje, ale že&#160;je potřeba podívat se na průměrnou rychlost na linkách ADSL a že je nejlépe podívat se na server xdsl.cz, kde se to měří. 10% zákazníků překračuje přenos 3GB dat měsíčně. Dedikuje se objem dat na týden a pokud ho člověk překročí, Fair user policy ho zpomalí a až v pátek mu toto zpomalení odstraní, aby na víkend mohl zase sosat. <A href="http://www.telecom.cz/internetexpres/fair_user_policy.php" target=_blank>Podrobnosti zde</A>. </p>

<p>
Honza Cinzer se ptá, co stojí aktivace služby Internet Express, když nejste klientem Telecomu. 999 Kč říká Duroň.</p>

<p>
Na kolik spadne rychlost, když se uplatní FUP? Dvoustupňově to padá - na 256/128 Kb/s a druhý stupeň je 64/64 Kb/s (to se prý nebude asi uplatňovat). Lze si aktivovat ale také původní tarify, kde FUP takto není uplatňován (samozřejmě je tam cena). <A href="http://www.telecom.cz/internetexpres/fair_user_policy.php" target=_blank>Podrobnosti zde</A>. </p>

<p>
U obsahových služeb Českého Telecomu poskytovaných na <A href="http://www.starzone.cz/">StarZone.cz</A> nebudou&#160;přenesená data z těchto služeb zahrnována do FUP ani limitu dat, o obsahových službách se bude mluvit ale až zítra.&#160;A týká se to jen klientů Českého Telecomu. </p>

<p>
Odvolání Valeskiho, nemyslím, že je vhodné, abych ho komentoval, říká G. Marci.</p>

<p>
Olgu Sedláčkovou z Tiscali&#160; právě utřeli <EM>(nepředstavila se z počátku firmou, ale evidentně ji vyhmátli),</EM> že se nemá co ptát a že je to tisková konference Českého Telecomu a má se zeptat potom, ta na to něco odpověděla hustého a nebylo to slyšet. Že prý si příště může tiskovu konferenci udělat a podílet se na nákladech.</p>

<p>
Otázka (přeslech jsem koho) Můžete potvrdit či vyvrátit, že problémy CDMA u ČTÚ jsou interference se stávajícím TV vysíláním? Testování CDMA souvisí s frekvencemi TV a bylo hodně obav kolem MS v hokeji, aby nedošlo k narušení příjmu TV, ale my děláme všechno, aby nedošlo k rušení, blabla... nyní doplní specialista: potenciál rušení TV příjmu je nejviditelnější záležitostí. TV vysílání je zde mnoho desítek let a byla nainstalována a jsou v provozu tisíce zařízení, která jsou v hrubém rozporu s platnými normami, co se týká selektivity a odolnosti proti rušení. Máme to zvládnuté, setkali jsme se s tím při zavádění NMT sítě a montujeme dodatečnou filtraci, jako tehdy. Problém není ve vysílání v pásmu, které pro CDMA není povoleno, ale v tom, že ty nehomologované zesilovače naslouchají i v pásmu Eurotelu a tento signál pak zesílí a tohle dělá televizím problémy. </p>

<p>
Přiznejte se, kdo má druhý mikrofon - a už se našel :)</p>

<p>
Další otázky<EM> (myslím, že Petr Nachtmann, nepoznávám hlas, ale poznávám styl otázek :)</EM>: Znamená nasazení nových technologií zavržení Always On/Dynamic ISDN (<A href="http://www.bellsouth.com/business/products_services/data_AODI.html" target=_blank>AODI</A>), se kterým jste kdysi koketovali? a budete používat SMSC Eurotelu místo Materny? AODI jsme nepohřbili, ale zatím to nebudeme komentovat. Ach jo, teď mluví bez mikrofonu, houby slyším... Telecom velmi efektivně využil v krátké době a efektivně službu SMS v pevné síti. Ostatně, to je obecně platné pro všechny činy nového managementu Telecomu (říká Duroň). A ještě jsme neřekli v SMS z pevné linky poslední slovo, zvažujeme optimální řešení pro náklady tak, abychom je měli i na tuto službu co nejnižší. Crha dodává, že vzhledem k privatizaci ta spolupráce mezi ET a Telecomem nesmí být bolestně oddělitelná...</p>

<p>
Marzi doplňuje k SMSC Eurotelu, že jsou schopni nabídnout dobré podmínky a tato alternativa je stále ve hře. </p>

<p>
Poslední dvě otázky povoluje Vladan Crha. <EM>"Pane Sychro (telefonie.cz), bude to krátká otázka?"</EM> <EM>"Ano bude, ale dvojitá,"</EM> odpovídá Sychra :) Sychra se ptá, zda bude zahraniční roaming v CDMA. Marzi říká, že CDMA se stává stále populárnější ve světě, v Evropě se moc nepoužívá, ale pomalu se zde uchycuje a roste, což přináší potenciál pro budoucnost roamingu. </p>

<p>
Crha říká na upřesňující otázku říká, že local loop unbundling Telecom poskytuje a že dnešní tiskovka je o maloobchodní nabídce, velkoobchodní nabídka se nemění.</p>

<p>
Peterka, předposlední otázka, strašně zle slyšet. Tuším, že na počet portů ADSL a odpovídají, že dodají později. </p>

<p>
Poslední otázka: jak je to s EDGE, počítá s ním Eurotel nebo ne? Eurotel sleduje, zkoumá&#160;všechny datové technologie včetně EDGE a 3G&#160;a že testuje a záleží na tom, jak se bude vyvíjet počet EDGE mobilů a portfolio datových technologií. Jsme také vázáni povinností pokrýt 90% Prahy do 1.1.2006 UMTS.</p>

<p>
Nyní zvou k občerstvení a to už se nás netýká... Tisková konference končí v 12:59. Zítra bude Offroadland, kde se řeknou další věci ohledně obsahu, je to taková večerní show a jízda terénním autem&#160;a hlavně představení Starzone.cz.</p>