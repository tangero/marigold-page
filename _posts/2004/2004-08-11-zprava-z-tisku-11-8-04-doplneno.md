---
ID: 1246
author: Noname
layout: post
oldlink: 'https://www.marigold.cz/item/zprava-z-tisku-11-8-04-doplneno

  '
post_date: 2004-08-11 22:50:27
post_excerpt: ''
published: true
summary_points:
- Mobil server podruhé ukázal CDMA EV/DO technologii.
- Ženy dokáží vyrobit Wi-Fi detektor s citem pro módu.
- iPAQ 4150 je oblíbené Wi-Fi PDA, aktualizace ROM v1.10.03.
- TISCALI Česká republika prozatím není na prodej.
title: Zpráva z&nbsp;tisku (11.8.04) &#8211; doplněno
---

<p>
Dnes to byla slabota, což dávalo čas, poohlídnout se také po dění v cizině. Ale přesto začneme zprávami od nás:</p>
<p>
Na Mobil serveru nám už <a href="http://mobil.idnes.cz/mobilni_komunikace/mobilni_technologie/cdma040810.html">podruhé dovolili nahlédnout pod pokličku CDMA EV/DO</a>, chválím, není to sice počtení pro 99,99% populace, ale Patrikovi to určitě udělá radost ;-)</p>
<p>
Na Palmserveru nám ukázali, že i některé osoby ženského pohlaví dokáží <a href="http://www.palmserver.cz/clanek.php3?show=2001">"na koleně" vyrobit Wi-Fi detektor</a>, na víc do toho vloží svůj typicky ženský cit pro módu (i když praktická stránka je trochu horší). <a href="http://a.parsons.edu/~klee/thesis/">Zde je kompletní dokumentace k projektu</a>, Výsledek vidíte na obrázku vpravo. Tak mě ale napadá - můj známý, holandský specialista na bezdráty, před měsícem přiletěl do Prahy a když jsem se s ním za dva dny potkal, už měl na svém PDA zaregistrováno 350 Wi-Fi sítí, které tu všude možně pochytal. Takže s tímhle by blikal o sto šest ;-)</p>
<p>
Na stejném  serveru mě pak ještě Michaela (máme společné zájmy, hmmm) upozornila na <a href="http://www.palmserver.cz/clanek.php3?show=1996">Update ROM v1.10.03 pro iPAQ 4150</a>. Tahle hračka je IMHO nejoblíbenějším zařízením v segmentu Wi-Fi PDA bláznů (zejména díky své nízké váze, teprve nyní po roce přicházejí akceptovatelné náhrady), takže třeba to někteří z vás nezaznamenali.</p>
<p>
Výkonný ředitel společnosti TISCALI Ruud Huisman v <a href="http://www.isdn.cz/clanek.php?cid=5930">tiskové zprávě uveřejněné na ISDN</a> uvedl, že "V této chvíli neexistuje záměr zbavit se TISCALI Česká republika." Nicméně jedním dechem dodává "pokud společnost zjistí, že prodej jejího majetku je považován za velmi přínosný pro strategické zájmy firmy, pak je samozřejmě vhodné zvážit i tuto variantu". Takže je nechme zjišťovat a uvidíme, jestli má pravdu generální ředitel, a nebo výkonný.</p>
<p>
Společnost <a href="http://www.freescale.com/">Freescale Semiconductors </a>(přední člen <a href="http://www.uwbforum.org/membership/membership.asp">UWB fóra</a>) obdržela od FCI certifikaci na svůj UWB čip. Bude to mít ale těžké proti Intelu, Panasonicu, Samsungu, TI atd. sdružených v konkurenční <a href="http://www.multibandofdm.org/">Multiband OFDM Alliance</a>. První generace těchto produktů <a href="http://www.eweek.com/article2/0,1759,1634014,00.asp">by měla nabídnout přenosovou rychlost okolo 100 Mb/s</a>, do konce roku mají v plánu 220 Mb/s verzi, cíl je pak dosáhnout 480 a později 1000 Mb/s, aby mohlo být nabídnuto USB 2.0 a FireWire přes UWB. FCC už těmto ultraširokospektrým a ultranízkovýkonovým zařízením s dosahem pár metrů umožnila využívat frekvence 3-10 GHz, když někdo bude propojovat televizi a video, tak asi nehrozí, že zaruší nějaké profi systémy v těchto frekvencích s několikařádově vyššími výkony. Cílem je stlačit cenu na úroveň profi kabelů  (konkrétně zmiňují 140$).</p>
<p>
<a href="http://www.wi-fitechnology.com/Wi-Fi_Reports_and_Papers/DoS-attacks/DoS_attacks_intro.html">Italští specialisté přišli na to</a>, že Wi-Fi (všechny testované) jsou náchylné na DOS přes MAC Spoofing. Ono každý bezdrát je z principu náchylný na DOS (ohulením anténty), tohle je ale lehčí a bude třeba, aby výrobci vylepšili svůj firmware. Mimochodem, doporučuji celou jejich sekci <a href="http://www.wi-fitechnology.com/Wi-Fi_Reports_and_Papers/">white-papers</a>, věnují se zde i MESH sítím.</p>
<p>
S tím jak se rozšiřuje Wi-Fi do notebooků, <a href="http://www.news8austin.com/content/headlines/?ArID=116177&amp;SecID=2">nastává klasický problém</a>, že většina uživatelů jej má prostě kompletně nezabezpečený. Samozřejmě bezpečnost je základ, dokuď takovým lidem někdo nepromaže disk, tak své jednání nezmění. Firewall je samozřejmě základ, já doporučuji (pro jakkoliv k internetu připojený počítač) - vyzkoušete webovou aplikaci <a href="http://www.grc.com/default.htm">ShieldsUP!</a> S ní okamžitě a snadno zjistíte jak na tom jste a někdy je úžasné vidět, co všechno lze na dálku o vás a vaší síti zjistit, kdykoliv jste on-line.</p>
<p>
Jeden soukromý dotaz. Hodlám do týdne koupit digi-foto + objektiv za cca. 30 tisíc + DPH. Uživatel - poučený amatér, co chce být amatérský profesionál ;-). Už jsem v podstatě rozhodnut pro <a href="http://www.alzasoft.cz/DetailPage.asp?DPG=43709">Canon EOS 300D</a>, víte někdo o něčem lepším za ty peníze?</p>
<p>
<u>Doplněno:</u> Ještě jsem zapomněl v záložkách dvě headline. Na světě je <a href="http://www.newscientist.com/news/news.jsp?id=ns99996273&amp;lpos=home1">první škodlivý virus (trojan) pro Symbian telefony</a>! Někteří uživatelé, stáhli z PtP sítí hru Mosquito ve snaze ušetřit, s programem ale získali zdarma trojan, který posílá premuim SMS za 1,5$. Dobře jim tak. Tak mě ale napadá, že to je skvělý způsob, jak omezit nelegální šíření vašeho softu - pošlete na free sítě jeho verzi s virem. Navíc by to mohlo být zcela legální (prostě v podmínkách byste někde uvedli, že tento program dělá to a to, uživatel je stejně odklikne, a byli byste z obliga). Asi si to dám patentovat ;-)</p>
<p>
<a href="http://zdnet.com.com/2100-1105-5305894.html">Technologie Push-to-Talk se potkává s Wi-Fi</a> - operátoři prý vyvíjejí hybridní technologii, umožňující funkci Push-to-Talk telefonie na Wi-Fi.</p>