---
ID: 1427
author: Patrick Zandl
layout: post
oldlink: 'https://www.marigold.cz/item/ofdm-pro-umts-site

  '
post_date: 2004-12-02 10:55:29
post_excerpt: ''
published: true
summary_points:
- OFDM získává popularitu v telekomunikacích a proniká i do UMTS sítí.
- OFDM bylo hlavním tématem workshopu 3GPP TSG RAN v Torontu.
- Standard OFDM-HSDPA se očekává v roce 2006, technika v roce 2007.
- Samsung představil mikročip pro WiFi v mobilech, dostupné v roce 2005.
title: "OFDM pro UMTS sítě"
---

<p>
Rozhraní OFDM se stává stále populárnější a probojovává se do všech možných oblastí telekomunikací, takže by bylo s podivem, kdyby nedorazilo i do UMTS. </p>

<p>
Na 3GPP TSG RAN Future Evolution Work Shop konaném počátkem listopadu v Torontu bylo OFDM pro 3G sítě středobodem pozornosti, protože se ho týkal prakticky největší počet příspěvků. </p>

<p>
O pokusech s OFDM a HSDPA (vysokorychlostní data pro UMTS) referoval China Mobile, Wavecom, Huawei, Nortel, LG, Samsung, Siemens, Ericsson, Nokia i Alcatel. Orange spolu s mateřským France Telecom hovořili o MIMO anténách pro OFDM ve WCDMA. OFDM označil za zajímavou možnost rozvoje i T-Mobile, TeliaSonnera a další operátoři. </p>

<p>
Rozpravy o zavedení OFDM do UMTS sítí by měly začít v příštím roce a předpokládá se, že standard OFDM-HSDPA bude k dispozici řádově v polovině či na konci roku 2006 a první technika by mohla být na trhu již v roce 2007 (osobně typuji min o rok později). Výrobci již s OFDM experimentují a většina z nich již nějaké vývojové prototypy má a testuje na nich, takže finální modifikace bude záležet spíše na postupu standardizace. </p>

<p>
Nokia také naznačila, že je připravena uvést rychle na trh přístroje s podporou OFDM. </p>

<p>
Inu, s OFDM bude ještě veselo :)</p>

<p>
Samsung pro doplnění obrazu představil svůj mikročip, který umožní mobilům využívat WiFi. První mobily od Samsungu s WiFi se objeví v polovině roku 2005. Čip je na obrázku vpravo.</p>

<p>
<i>PS: Pro pořádek dodávám, že OFDM se bude pravděpodobně zavádět i do CDMA2000 sítí.</i>
</p>