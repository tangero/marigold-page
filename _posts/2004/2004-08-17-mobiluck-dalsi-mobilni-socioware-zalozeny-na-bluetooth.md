---
ID: 1259
author: Patrick Zandl
layout: post
oldlink: 'https://www.marigold.cz/item/mobiluck-dalsi-mobilni-socioware-zalozeny-na-bluetooth

  '
post_date: 2004-08-17 08:09:00
post_excerpt: ''
published: true
summary_points:
- MobiLuck je bluetooth aplikace pro chytré telefony umožňující komunikaci a výměnu
  dat.
- Software MobiLuck je zdarma, zpoplatněné jsou doplňkové služby jako stahování log
  a zvonění.
- WiFi verze MobiLucku je plánována, výrobce se zaměřuje na zisk ze služeb.
- Autor neví, jak MobiLuck funguje v praxi, protože ho v jeho okolí nikdo nepoužívá.
title: MobiLuck – další mobilní socioware založený na bluetooth
---

<p>
Mobilní socioware je stále více v kurzu - začal jsem důkladně mapovat, co se na trhu vyskytuje a chtěl bych se nyní podělit o zajímavou bluetooth aplikaci nazvanou <b>MobiLuck</b>. Jde o software pro chytré telefony a PDA (tedy Symbian, Palm a PocketPC verze), který přes bluetooth komunikuje s okolními bluetooth zařízeními. Můžete vyhledávat lidi, vyměňovat si s nimi zprávy, ale také stahovat zvonění, loga a další. Můžete si zapnout upozornění na to, že ve vaší blízkosti jsou nějací vaši přátelé a tak podobně. </p>

<div class="leftbox">
<img src="/wp-content/uploads/20040817-mobiluck.gif" alt="MobilLuck" width="60" height="60" /></div>
<p>
Nevýhodou MobiLucku je provázanost na chytré telefony, samotný software je ke stažení (alespoň zatím) zadarmo. Chystá se i WiFi verze. co se toho zpoplatnění týká, výrobce zřejmě upustil od naděje, že si někdo takový software koupí a rozhodl se vydělávat na spřažených službách - stažení loga či zvonění není zadarmo. To asi ale nepřekvapí. <a href="http://www.mobiluck.com/">Web Mobiluck</a></p>

<p>
Jak software funguje v praxi, bohužel netuším - u nás ho asi nikdo nepoužívá, takže můžu své okolí scanovat po libosti a je mi to houby platné. Ale tak mne napadá, že by byla opravdu velká švanda, kdyby takový socioware do svých telefonů integrovala jako (byť svůj) standard Nokia...
</p>