---
ID: 1041
author: Patrick Zandl
layout: post
oldlink: 'https://www.marigold.cz/item/americka-fcc-uvolni-frekvence-k-volnemu-pouziti

  '
post_date: 2004-05-18 08:45:00
post_excerpt: ''
published: true
summary_points:
- Bushův plán cílil na širokopásmový internet pro každého občana USA v roce 2007.
- FCC zvažuje uvolnění frekvencí 900 MHz a 3 GHz pro bezlicenční použití.
- Nová zařízení na uvolněných frekvencích budou muset automaticky volit kanál.
- FCC chce sdílení TV frekvencí mezi kanály 2 a 51 regionálně.
title: Americká FCC uvolní frekvence k&nbsp;volnému použití
---

<p>
Dnes na Živě <A href="http://www.zive.cz/h/Byznys/AR.asp?ARI=116428" target=_blank>píše Jiří Hlavenka</A> o Bushově plánu <EM>"širokopásmový internet pro každého v roce 2007"</EM> - přičemž tím "každým" se samozřejmě myslí občan USA. Plán je americký - tedy žádné dotace, drastické zásahy státu nebo státní dodavatelé a jednotná řešení, spíše zametení cestiček a otevření nových možností. Jak poučné pro nás. Jednou z těch cestiček má být i uvolnění některých frekvencí, dnes používaných zejména pro TV. FCC také nyní přemýšlí nad tím, že by <STRONG>uvolnil do bezlicenčního použití frekvence</STRONG>&#160;v pásmu 900 MHz a 3GHz - v tom prvním pásmu fungují v USA bezdrátové telefony, v tom druhém zase tuším pobřežní radary. </p>

<p>
FCC hodlá nařídit, aby nová zařízení pracující na těchto frekvencích <STRONG>měla automatickou volbu kanálu</STRONG> podle toho, zda a který kanál je používán, čímž by se vyhnula rušení stávajících vysílačů. U těch pobřezních radarů kupodivu někoho ze státního úřadu napadlo, že se používají na pobřeží a nad mořem, kde zase většinou nejsou potřeba broadband sítě, takže by se neměly rušit. Podobně to má být v případě sdílení TV frekvencí mezi kanály 2 a 51 - ty často jsou používány jen regionálně a v jiném regionu by na nich mohla fungovat nějaká bezdrátová síť. FCC bude požadovat, aby technika bezdrátových sítí uměla identifikovat a zvolit volný kanál, což už nadšení výrobci bezdrátové techniky větřící kšeft přislíbili. Jak by ne, pro ně je to minimální problém a veliká příležitost. <BR><EM>Zdroj: USA Today </EM><A href="http://www.usatoday.com/tech/wireless/data/2004-05-12-tv-airwaves_x.htm" target=_blank><EM>FCC may let Wi-Fi go between TV signals</EM></A><EM>.<BR>SE Journal: </EM><A href="http://www.searchenginejournal.com/index.php?p=568" target=_blank><EM>FCC Wants US To Go Broadband Wireless Using TV Bands</EM></A></p>

<p>
&#160;</p>