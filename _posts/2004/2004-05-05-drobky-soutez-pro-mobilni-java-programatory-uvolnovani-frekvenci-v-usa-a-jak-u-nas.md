---
ID: 1017
author: Patrick Zandl
layout: post
oldlink: 'https://www.marigold.cz/item/drobky-soutez-pro-mobilni-java-programatory-uvolnovani-frekvenci-v-usa-a-jak-u-nas

  '
post_date: 2004-05-05 08:31:00
post_excerpt: ''
published: true
summary_points:
- Eurotel, Nokia a UPMobile pořádají soutěž Start 2004 pro Java programátory.
- FCC uvolňuje 50 MHz pásma pro WiMax na objednávku G. Bushe.
- Zvažuje se souběh TV vysílání a bezdrátových sítí na stejné frekvenci.
- V ČR se uvolnění frekvencí pro WiMax v dohledné době neočekává.
title: "'Drobky: soutěž pro mobilní Java programátory, uvolňování frekvencí v USA"
  a&nbsp;jak u&nbsp;nás:)'
---

<p>
Se <STRONG>soutěžemi v programování pro mobilní Java programátory</STRONG> se roztrhl pytel, alespoň se mi to zdá, protože další javovou soutěž nazvanou Start 2004 o nejlepší Java aplikaci pořádá Eurotel, Nokia a UPMobile. Za odměnu dostane trojice nejlepších Nokia telefony a aplikace také musí běhat na Nokia telefonech. Podrobnosti zde na <A href="http://start.up.cz/" target=_blank>webu UPMobile</A>.</p>

<p>
Kamojedov si pochvaluje<A href="http://vucako.bloguje.cz/40049_item.php" target=_blank>(v tomto článku)</A>, že <STRONG>FCC hodlá uvolnit dalších 50 MHz pásma pro bezlicenční účely, zejména pak pro WiMax technologie</STRONG>. A libuje si, jak FCC samostatně myslí a želí toho, že u nás se tak nekoná. FCC je státní orgán, ačkoliv americký, a samostatně rozhodně nemyslí. V tomto případě koná na přímou objednávku G. Bushe, jenž pravil, že pro američany musí být broadband internet&#160;co nejdostupnější. A jeho administrativa následně distribuovala pokyny všem, kteří mají s broadbandem co do činění. Bush se setkal se zástupci telco firem, které dělají ADSL, zajímal se o satelitní internet a jeho úřad pokynul také FCC, aby začalo urychleně debordelizovat frekvence a našlo co nejvíce prostoru pro bezlicenční účely. A FCC nezbylo nic jiného, než konat. </p>

<p>
Bere to od podlahy - uvažuje se dokonce o mechanismu <EM>"podkresu"</EM> - tedy o tom, že v určitých frekvenčních pásmech určených zejména pro TV by byl povolený souběh technologií, kdy TV by vysílala na vyšším výkonu a bezdrátová síť na výkonu výrazně nižším na stejné frekvenci, takže by se nerušili. Odborníci říkají, že odstup TV kanálů i v USA je tak velký, že se tam bezdrátové sítě ještě vměstnají a frekvenční pásmo TV kanálů je lukrativní. Samozřejmě by se jednalo jen o domácí sítě nebo směrové spoje, ale i tak to pomůže! </p>

<p>
Kromě toho FCC zpřístupňuje další pásma, například mých oblíbených 60 GHz (kde je trochu problém s rušením kyslíkem :) se uvolnilo pro bezlicenční použití, jen technika je tu zatím drahá. A najde se toho více. </p>

<p>
To ale nemění nic na tom, <STRONG>že u nás nic takového nehrozí.</STRONG> Zaprvé ČTÚ si nemůže moc dovolovat domácí specifika, za druhé i kdyby si je dovolilo, nikdo pro ně nebude nic vyrábět (10 GHz je naší tradiční výjimkou potvrzující pravidlo) a za třetí by se do toho muselo namontovat CEPT. CEPT&#160;a ITU by pak frekvence prosadili jako mezinárodně alokované, je to proces na desetiletí, pak se do toho namontují evropské technologie jako HiperMAN <EM>(nevíte, co to je? To je WiMax v provedení EU - super technologie, jen to jaksi nikdo nevyrábí a ani se nechystá)</EM>. Do toho si ještě zaprotestují radioamatéři, kteří vytáhnou oblíbenou historku o výlučnosti radioamatérů, o tom, jak ti ještě větší amatéři budou zaprasovat&#160;ethér a jak už teď je ruší. Inu, žádná sláva s novými frekvencemi.</p>

<p>
Ale češi si poradí, o to nemám strach. Jen co budou nové WiMax přístroje dost levné, pojedou zde na černo&#160;a nakonec v tak masovém měřítku, že s tím ČTÚ bude muset něco udělat, například to tolerovat ... to je takové to řešení po česku.&#160;</p>