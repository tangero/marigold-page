---
ID: 889
author: Patrick Zandl
layout: post
oldlink: 'https://www.marigold.cz/item/series-60-ma-problemy-s-lepsim-rozlisenim

  '
post_date: 2004-03-01 08:51:00
post_excerpt: ''
published: true
summary_points:
- Series 60 má maximální rozlišení 176 x 208 obrazových bodů.
- Windows Mobile podporuje vyšší rozlišení QVGA 320 x 240.
- Upgrade Series 60 pro vyšší rozlišení může narušit zpětnou kompatibilitu.
- Nokia se k problému s rozlišením Series 60 nevyjádřila.
title: Series 60 má problémy s lepším rozlišením
---

<p>
V Cannes se také diskutovalo o výhodách a nevýhodách jednotlivých operačních systémů pro mobily. A narazilo se na to, že dnes nejrozšířenější grafické prostředí Series 60 produkované firmou Nokia nad systémem Symbian a licencované dalším firmám (Siemens a Sendo již nabízejí své výrobky s S60) má velký problém. Tím je nemožnost zvýšit rozlišení displeje. <STRONG>Series 60 totiž jako maximální rozlišení definuje 176 x 208 obrazových bodů</STRONG>. To je také důvod, proč se někteří výrobci obracejí k jiným systémům - Windows Mobile si poradí i s 320 x 240 rozlišení QVGA <EM>(ačkoliv licence pro WM stojí 20 USD a pro Symbina + S60 10 USD na zařízení)</EM>.</p>

<p>
Vytvořit upgrade pro Series 60 s podporou vyššího rozlišení, nebude taková legrace. Tím by totiž podle všeho začaly být problémy se zpětnou kompatibilitou se staršími aplikacemi - ačkoliv i to se dá řešit například násilnou interpolací starších aplikací do nového rozlišení. </p>

<p>
Nokia se v Cannes k problému nevyjádřila ani oficiálně, ani neoficiálně. Na jednu stranu ale má pravdu - Series 60 je určena pro chytré telefony a ty nemají zase tak velké obrazovky. Jenže do budoucna s tím problém být může - Symbian bez grafické nadstavby je prakticky nepoužitelný, pokud si ji k němu nechcete vytvořit nebo licencovat ericssoní UIQ. Ten ale není zdaleka tak populární, jako Series 60 a zřejmě bude mít podobný problém...</p>