---
ID: 1026
author: Patrick Zandl
layout: post
oldlink: 'https://www.marigold.cz/item/z-com-zx-5800-outdoor-bridge

  '
post_date: 2004-05-10 17:41:00
post_excerpt: ''
published: true
summary_points:
- Z-COM ZX-5800 je venkovní most pracující v pásmu 5GHz dle standardu 802.11a.
- Cena Z-COM ZX-5800 je kolem 20 000 Kč za kus bez DPH u i4shop.
- ČTÚ omezuje vyzářený výkon 5GHz na 25mW EIRP, což omezuje dosah zařízení.
- Zařízení 802.11a se nedoporučuje kvůli omezením ČTÚ a nízkému dosahu.
title: "Z-COM ZX-5800 Outdoor Bridge"
---

<p>
Do prodeje se u nás dostává <STRONG>Z-COM ZX-5800 - most pro venkovní použití.</STRONG> Zajímavé na něm je to, že <STRONG>pracuje v pásmu 5GHz</STRONG>.&#160;Nabízí jej i4shop za cenu kolem 20 000 Kč za kus bez DPH a pro propojení trasy potřebujete samozřejmě dva kusy. Z-Com ZX5800 pracuje <STRONG>ve standardu 802.11a</STRONG>, což je jeho největší zádrhel. ČTÚ totiž povoluje k volnému použití v pásmu 5 725 - 5 875 MHz <STRONG>vyzářený výkon s limitem 25mW EIRP</STRONG>&#160;(podrobněji <A href="/zacinajicim/frekvence031228.html">to diskutuji zde</A>). To ale není vůbec moc. Pokud povolený vyzářený výkon <IMG height=205 alt="Zcom ZX-5800" src="/wp-content/uploads/zcomzx-5800.jpg" width=250 align=right>dodržíte, budete i ve volném prostranství a v naprosto nerušeném prostředí moci přenášet data&#160;na několik velmi málo stovek metrů. A to za cenu čtyřicet tisíc není moc - byť rychlost 54 Mb/s je příjemná. </p>

<p>
Na druhou stranu by mělo záhy dojít k uvolnění falších frekvencí&#160;a zvýšení vysílacího výkonu na 1W, jenže to bude vyhrazeno po zařízení splňující požadavky automatické regulace výkonu a automatické volby kanálu. Obecně bych tedy <STRONG>zařízení dle 802.11a nedoporučoval</STRONG>, pokud samozřejmě nejste rozhodnuti na předpisy ČTÚ kašlat. </p>

<p>
Diskuse na téma tohoto zařízení je <A href="http://czfree.net/forum/showthread.php?s=&amp;threadid=8946" target=_blank>na stránkách CzFree.net</A> a zde je <A href="http://www.i4shop.net/cz/iObchod/WebInfo.asp?idprod=zx-5800" target=_blank>stránka i4Shop</A> o Z-Com ZX-5800. I4 dává i podrobné instrukce, jak zařízení nastavit, aby odpovídalo limitům ČTÚ.</p>