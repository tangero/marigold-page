---
ID: 1131
author: Patrick Zandl
layout: post
oldlink: 'https://www.marigold.cz/item/segue-softap-softwarovy-access-point-pro-windows

  '
post_date: 2004-06-07 08:54:32
post_excerpt: ''
published: true
summary_points:
- Segue SoftAP vytváří z WiFi karty přístupový bod pro sdílení internetu.
- Program podporuje WEP, WPA, dynamický routing a VPN pass-through.
- PCTel prodává SoftAP za 20 USD a nabízí jej výrobcům WiFi karet.
- SoftAP umožňuje snadné nastavení ad-hoc sítě a automaticky detekuje připojení.
title: "Segue SoftAP – softwarový access point pro Windows"
---

<p>
Tohle je software, na jaký jsme si pro Windows z neznámého důvodu museli dlouho počkat, protože pro Mac OS je na trhu tak odhadem pět let. Segue SoftAP je softwarový přístupový bod - program, který z vaší WiFi karty v počítači udělá APčko a umožní ostatním lidem sdílet internetové připojení ve vašem počítači. Kromě toho vám umožní jednoduše a snadno nastavit ad-hoc síť, pokud byste to potřebovali. Program automaticky zjistí, jak jste připojeni a tuto linku nabídne přes WiFi ku sdílení ostatním.</p>
<div class="leftbox"><img src="/wp-content/uploads/20040607-seguesoftap.jpg" alt="Segue SoftAP" width="175" height="121" /></div><p>
Podívejme se na podporované funkce. Z pohledu bezpečnosti je to jednoduché, tam to závisí na tom, co podporuje vaše WiFi karta - podpora je pro WEP i WPA. Z dalších funkcí si můžete nabídnout dynamický routing přes TCP/IP, VPN pass-through (IPSec, L2TP), NAT, PPTP, PPPoE, DHCP klienta a DHCP server přes Microsoft ICS (InternetConnection Sharing). Pro některé čipsety (a SoftAP jich má podporovat hodně) je v nabídce i WDS. </p>
<p>
SoftAP bude v prodeji za 20 USD v průběhu měsíce zde na stránkách výrobce, výrobce PCTel se snaží jej nabídnout i výrobcům WiFi karet, tak třeba se někde časem najde v přidaném balíku. Stránky <a href="http://www.pctel.com/prodSegSam.php">produktu jsou zde</a>. </p>