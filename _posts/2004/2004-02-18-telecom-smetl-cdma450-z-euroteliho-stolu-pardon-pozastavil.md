---
ID: 867
author: Patrick Zandl
layout: post
oldlink: 'https://www.marigold.cz/item/telecom-smetl-cdma450-z-euroteliho-stolu-pardon-pozastavil

  '
post_date: 2004-02-18 08:45:00
post_excerpt: ''
published: true
summary_points:
- Český Telecom zakázal Eurotelu pokračovat v přípravě sítě CDMA450, plánované na
  duben.
- Telecom pozastavil projekt Eurotelu do schválení podnikatelského plánu pro rok 2004.
- Předložené podklady Eurotelu nesplňují požadavky na zvyšování hodnoty pro akcionáře
  Telecomu.
- Valeski prokázal lepší výsledky než Telecom a projevil zájem o jeho koupi.
title: Telecom smetl CDMA450 z eurotelího stolu. Pardon, pozastavil
---

<p>
Dnešní MF DNES přináší oficiální zprávu o tom, že <STRONG>Český Telecom zakázal Eurotelu pokračovat v přípravě sítě CDMA450</STRONG>, která měla odstartovat už v dubnu letošního roku v prvních městech (informoval <A href="http://mobil.idnes.cz/mobilni_komunikace/operatori/nasi_operatori/cdma040206.html" target=_blank>jsem na Mobil.cz</A>). MF DNES cituje: <EM>&#8222;Na základě písemného oznámení z Telecomu jsme projekt zastavili. Informovali jsme o tom zaměstnance i dodavatele,&#8220;</EM> říká Diana Dobálová z Eurotelu. Firmě to oznámil 2. února dopisem šéf Telecomu Gabriel Berdár. Telecom včera reagoval, že záměr Eurotelu není definitivně smeten ze stolu. &#8222;<EM>Pozastavili jsme jej do doby, než bude schválen podnikatelský plán Eurotelu pro rok 2004&#8220;</EM>, říká Vladan Crha z Českého Telecomu.</p>

<p>
A další citát komického ražení: <EM>&#8222;Dosud předložené podklady nesplňují požadavky na zvyšování hodnoty pro akcionáře Telecomu,&#8220;</EM> reagoval Crha.&#160;Zdroj: <A href="http://ekonomika.idnes.cz/ekonomika.asp?r=ekonomika&amp;c=A040217_213238_ekonomika_fri" target=_blank>MF DNES</A>.</p>

<p>
Takže abychom si to shrnuli: Eurotel nahnal do své GPRS služby s deklarovanou desetinovou rychlostí oproti home ADSL zhruba trojnásobek zákazníků, než Telecom do své PDSL <EM>(parodie na DSL). </EM>Přesto svými datovými projekty nezvyšuje hodnotu pro akcionáře. Wow, to je stejně myslitelné, jako že Čína uzná dalajlámu...</p>

<p>
Proč to neříct jinak? Valeski <EM>nechutně provokativním způsobem</EM> ukazuje, že telekomunikacím rozumí. Troufnul si prokázat lepší výsledky a myšlenky, než Berdárův Telekom. Dokonce veřejně prohlásil, že by rád sehnal peníze a koupil Telecom. To už je pořádný důvod, aby mu v Telecomu ochodně pomohli s balením čemadánu a ujistili ho, že ve svém věku by se už měl věnovat hlavně vnoučatům a ne grilování managementu Telecomu. </p>

<p>
No nic, jdu se raději podívat, jestli agentura Nová Čína nepíše něco o tom, že Čína uznala dalajlámu...</p>

<p>
&#160;</p>