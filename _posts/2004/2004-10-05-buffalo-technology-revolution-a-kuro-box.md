---
ID: 1346
title: 'Buffalo Technology, Revolution a&nbsp;Kuro Box'
author: Patrick Zandl
post_excerpt: ""
layout: post
oldlink: >
  https://www.marigold.cz/item/buffalo-technology-revolution-a-kuro-box
published: true
post_date: 2004-10-05 10:45:49
---
<p>
Buffalo Technology představilo svoji novou produktovou řadu nazvanou Revolution. Ta má být zaměřená na velmi pokročilé uživatele síťových technologií. Prvním produktem z této řady je Kuro Box, <i> customizable embedded Linux development kit</i>. Aby to bylo jasnější, je to PowerPC počítač v hezkém, atraktivním a malém balení s Linuxem. Počítač si můžete libovolně nastavit, takže může sloužit jako router, přes NAS také jako souborový server, tiskový server, domácí server pro všechno atd. Vybaven je PowerPC 200MHz, 64 MB RAM, 4MB ROM, jedním USB 2.0 portem, ethernet 10/100 Mb/s a hlavně Linuxem včetně zdrojáků a vývojových utilit, takže si můžete všechno nakonfigurovat podle svého. Buffalo očekává, že Kuro Box se stane oblíbeným v komunitních sítích a domácnostech jako malý server nebo router. </p>

<p>
Výhodou Kuro Boxu je samozřejmě nízký odběr, který ve špičce je 17 W a také tichý provoz - 22 dB je hluboko pod hranicí šepotu. Zařízení lze rozšířit o 3.5&#8221; disk. Technické specifikace v PDF <a href="http://www.revogear.com/downloads/kuroboxspecs.pdf">najdete zde</a>.</p>

<p>
Kuro Box se prodává v USA za 160 dolarů, což je přeci jen dvojnásobek ceny, za kterou se prodává  Linksys NSLU2 Network Storage Link. Ten je sice zaměřený hlavně na sdílení dat, ale rovněž běží na Linuxu a lze ho do kýženého stavu dohackovat, ačkoliv tak pohodlné to zdaleka není. </p>

<p>
Podrobnosti o Kuro Boxu najdete na zvláštním webu <a href="http://www.revogear.com/">Revo Gear</a>.
</p>
