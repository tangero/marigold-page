---
ID: 849
author: Patrick Zandl
layout: post
oldlink: 'https://www.marigold.cz/item/technicky-reditel-nokie-p-korhonen-mluvil-na-etechu

  '
post_date: 2004-02-12 07:28:00
post_excerpt: ''
published: true
summary_points:
- Nokia potvrdila Python jako scriptovací jazyk pro zařízení Series 60.
- Mobloging je pro Nokii zajímavý trend, vyvíjí aplikaci PhotoBlog.
- RFID čipy s mobily umožní zjistit údaje o zboží, brzy u knih.
- Mobil se stává osobním záznamníkem života, důležité je sdílení dat.
title: "Technický ředitel Nokie P. Korhonen mluvil na ETechu"
---

<p>
CTO (technický ředitel) firmy Nokia Pertti Korhonen byl hlavním řečníkem na <A href="http://www.oreillynet.com/et2004/" target=_blank>Emerging Technology Conference</A> v San Diegu. A protože to je opravdu člověk, který se v telekomunikacích vyzná, stojí za to podívat se, o čem mluvil. Konferenci jsem viděl ze záznamu, takže to projdeme letem světem.</p>

<p>
Především znovu potvrdil, že když Nokia ohlásila scriptovací jazyk vestavěný do Series 60 zařízení, měla na mysli Python, ne Perl. </p>

<p>
<IMG height=208 alt="PhotoBlog pro series 60" src="/wp-content/uploads/photoblog.jpg" width=176 align=right border=1>Kromě toho Korhonen prohlásil, že <STRONG>mobloging je velmi zajímavý trend</STRONG>, který Nokia chce podchytit a podporovat, na přednášce také ukázal <STRONG>novou aplikaci PhotoBlog</STRONG> vyvinutou finskou firmou <A href="http://www.futurice.fi/">Futurice</A>, jak to vypadá, vydíte na obrázku. PhotoBlog umožní přímo ze Series 60 zařízení vytvářet příspěvky a přidávat je na blogy, jak to bude dělat, ale zatím nevíme, aplikace má být na trhu za tři týdny. </p>

<p>
Podle Korhonena je také "trendy" <STRONG>spolupráce mobilu s RFID čipy</STRONG>. Mobilní telefon by mělo stačit zamířit na zboží vybavené RFID čipem a mobil by o zboží zjistil rozličné údaje. Korhonen byl zatím skeptický k tomu, kdy to bude fungovat na všechno zboží, upozornil ale na to, že u knih to bude fungovat již velmi brzy. Asi narážel na podobné služby fungující pomocí snímání čárkového kódu a Amazonu. </p>

<p>
Další důležitá část vystoupení byla o tom, že mobilní telefony jsou již součástí mnoha našich "životních domén" (nevím, jak výraz <EM>multiple domain of life</EM> hezky přeložit). To znamená, že mobil používáme pro práci, pro zábavu i pro domácí práci (odbavení banky atd), čemuž se mobily musí přizpůsobovat. Podle Korhonena se budou mobily měnit v závislosti na kontextu, v němž bude jejich majitel nacházet. Začne to automatickým stišením vyzvánění, když přijdete do práce, následovat budou další předvídací funkce. Ano, to by bylo prima, jenže přiznám se, k tomu jsem trochu skeptický, mnoho dalších funkcí mne nenapadá...</p>

<p>
Telefon se stává <EM>"personal life recorders"</EM> - <STRONG>osobním záznamníkem života</STRONG>. Lidé si na něm a jeho pomocí dokumentují své životy, skladují na něm fotografie, poznámky ke schůzkám, kalendáře, zvukové záznamy i svoji oblíbenou hudbu a třeba i filmy. Lidé budou chtít tyto záznamy jednoduše a efektivně sdílet, ostatně velká část přednášky se točila kolem toho, že od telefonů lidé požadují vyšší spolehlivost oproti osobním počítačům a v podstatě stejné funkce s jednodušším ovládáním, což Korhonen označil za obrovský úkol a to mu můžeme věřit, že také bude...</p>

<p>
Korhonen <STRONG>mluvil o P2P</STRONG> a řekl, že ve světě počítačů je to nyní mainstream, který zatím neumíme přesně identifikovat u mobilů, ale že tušíme, že i tam to bude velmi významné právě zejména ve vztahu ke sdílení osobních dat, fotografií atd. </p>

<p>
O Symbianu mluvil pouze obecně v tom ohledu, že je to stabilní a výkonné prostředí atd atd... </p>

<p>
Tož to je všechno, na co jsem si vzpomněl a co mi přišlo zajímavé...</p>