---
ID: 1366
author: Patrick Zandl
layout: post
oldlink: 'https://www.marigold.cz/item/zustal-jsem-u-gmailu

  '
post_date: 2004-10-19 09:21:10
post_excerpt: ''
published: true
summary_points:
- Runbox předplatné nebylo obnoveno, autor přešel na Gmail a je spokojen.
- Offline přístup k poště autor nepostrádá, počítač používá jako psací stroj.
- Gmailu chybí možnost odesílat emaily z vlastní domény, ale Reply-To to řeší.
- Gmail nemá POP3 ani WAP verzi pro mobil, což autorovi paradoxně vyhovuje.
title: "Zůstal jsem u Gmailu"
---

<p>
Minulý týden mi vypršelo roční předplatné na Runbox.com. Už jsem jej neobnovoval - po několika týdnech používání Gmailu jsem se službou stále spokojen a zvyknul jsem si na ni. </p>

<p>
Zvyknul jsem si na to, že soukromou poštu mám uloženou někde na serveru a nedostanu se k ní, když nejsem připojený k internetu. Nevadí mi to. Nějak jsem si odvykl, že počítač by nemusel taky být připojen k internetu a o takovém uvažuji spíše jako o psacím stroji. A psací stroj přeci nebývá připojen do netu. Prakticky nikdy nevyřizuji poštu offline, nemám žádné připojení, kde bych platil za čas, vyjma případné návštěvy i-kavárny, kde je limitem spíše rychlost mého odepisování. </p>

<p>
Všechny moje dřívější pochvaly na Gmail zůstavají tedy beze změny, pokud bych ale po něčem prahnul, pak aby Gmail byl schopen (připlatím si) odesílat email s mojí doménou. Ale i bez toho se dá žít. Mohu si alespoň nastavit Reply-To na vlastní doménu. </p>

<p>
Poslední pozůstatek mého emailového tiku je nepřístupnost Gmailu z mobilního telefonu. Gmail nemá POP3 (což je logické), nemá ale ani WAP verzi. To mi trochu chybí - nemůžu se podívat na marigoldí poštu, kde se mi zachce. Na druhou stranu je to i dobře, protože se nemůžu podívat na marigoldí poštu, kde se mi zachce, mám nižší účty za mobil a víc času na jiné věci. Všechno zlé je pro něco dobré. </p>

<p>
Navíc se v poslední době objevila <a href="http://sourceforge.net/projects/gmail-mobile/">WAP brána do Gmailu</a>, neoficiální software. Bohužel můj hosting na Xhost nemá nějakou potřebnou komponentu, takže mi nefunguje. Ale kdybych po řešení extrémně toužil, bylo by&#8230; </p>

<p>
Výsledek - zatím mám ve svojí schránce 67MB zaplněného prostoru, spíš archivuji, než mažu. Ale jak to tak odhaduji, počátkem příštího roku bude 1GB zaplněný prostor :)
</p>