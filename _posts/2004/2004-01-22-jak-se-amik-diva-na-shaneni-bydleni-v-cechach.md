---
ID: 807
author: Patrick Zandl
layout: post
oldlink: 'https://www.marigold.cz/item/jak-se-amik-diva-na-shaneni-bydleni-v-cechach

  '
post_date: 2004-01-22 08:55:00
post_excerpt: ''
published: true
summary_points:
- Expats.cz je komunitní server pro anglicky mluvící cizince žijící v různých zemích.
- Autor plánuje přeložit svůj seznam WiFi hotspotů do angličtiny pro Expats.cz.
- Článek "Renting property in the Czech Republic" popisuje obtíže cizinců při hledání
  bydlení v Praze.
- Česká republika v oblasti standardů bydlení zaostává za Kalifornií a Evropou.
title: Jak se Amík dívá na shánění bydlení v Čechách
---

<p>
Včera jsem se dostal na zajímavý server Expats.cz - to je taková komunita, soustava serverů v různých zemích a je určen pro cizince v nich žijící, tedy především pro anglicky hovořící cizince. Někdo tam odkazoval na můj seznam WiFi hotspotů a postěžoval si, že to není anglicky, tož jsem se rozhodl, že to časem přeložím. </p>

<p>
Mnohem více mne ale zaujaly zdejší články, které se dívají na Českou republiku očima američanů. A pokud si <STRONG>chcete přečíst nějakou hustou sodu</STRONG>, tak <STRONG>článek </STRONG><A href="http://www.expats.cz/cgi-bin/go.cgi?content/how-to-rent1" target=_blank><STRONG>Renting property in the Czech Republic</STRONG> </A>je přesně to pravé pro vás. Amík (tuším) vypráví, <STRONG>jak se v Praze shání bydlení a jaká je to lahůdka - návod pro cizince</STRONG>. Povídá na jednom místě koncentrovaně o tom, co my všichni samozřejmě víme, ale odmítáme si to připustit právě takhle najednou. </p>

<p>
A článek je k nám velmi shovívavý, nejdrsnější jsou věty jako:&#160;<EM>Basically, a panelak is a panelak. That said, the condition of the interior and what comes with it is as per usual, anyone's guess.</EM></p>

<p>
Autor článku se několikrát odvolává na zahraniční zkušenosti a teprve v takových případech je jasně vidět, <STRONG>že jsme století za opicemi a tak padesát let za Evropou.</STRONG> Například mi zatrnulo v okamžiku, kdy se v článku uvádí, že <EM>"v Kalifornii platí zákon, že byt musí být uklizen a vymalován před nastěhováním nového nájemce, tady nic takového neznají a tak byt může vypadat jakkoliv, připravte se na to, že o jeho stavu před nastěhováním je potřeba se výslovně dohodnout" (volný překlad)</EM>....</p>

<p>
Článek hodlám vytisknout a poslat tomu <EM>píp</EM> St. Křečkovi. To aby se trochu probral. </p>