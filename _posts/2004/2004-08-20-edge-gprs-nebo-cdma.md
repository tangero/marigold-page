---
ID: 1264
author: Patrick Zandl
layout: post
oldlink: 'https://www.marigold.cz/item/edge-gprs-nebo-cdma

  '
post_date: 2004-08-20 08:05:00
post_excerpt: ''
published: true
summary_points:
- EDGE/GPRS je vhodné pro občasné uživatele s datovou spotřebou do desítek MB.
- CDMA Eurotelu se hodí pro trvalé připojení s vyššími rychlostmi a objemy dat.
- Při spotřebě nad 30 MB dat měsíčně zvažte GPRS za 700 Kč nebo CDMA za 1000 Kč.
- T-Mobile by mohl zvýšit datový limit v tarifu Standard, aby konkuroval CDMA.
title: "EDGE/GPRS nebo CDMA?"
---

<p>
Na MobilManii se Martin Zikmund rozepsal ve článku <a href="http://www.mobilmania.cz/Operatori/AR.asp?ARI=107959">Duel technologií: Eurotel CDMA versus T-Mobile EDGE</a> o rozdílech mezi těmito technologiemi. Bere to hodně technicky. Zamyšlení, pro koho je která technologie vhodná, věnoval na závěr pár vět. Přitom je to tak prosté:</p>

<ul>
<li>EDGE/GPRS je vhodné pro uživatele, kteří potřebují data přenášet občas a jejich celkový objem zdaleka nepřekročí v korunách sumu, kterou by platili za CDMA. Týká se to hlavně občasných stahovačů pošty a občasných surferů, kteří přenesou spíše max destíky MB dat za měsíc. Těm se nevyplatí datový paušál.</li>
<li>CDMA Eurotelu (Data Express) je vhodný pro lidi, kteří potřebují trvalé připojení k internetu bez ohledu na objemy dat. CDMA nabízí výrazně vyšší rychlosti. Výjimkou jsou lidé, kterým se nehodí modem připojený přes USB nebo mají problém s pokrytím CDMA.</li>
</ul>
<p>
<strong>Několik argumentů pro tuto úvahu:</strong> za 700 Kč (to je měsíční paušál T-Mobile Unlimited GPRS) dostanete 21-38 MB přenesených dat (dle doby, kdy datujete), pokud je přenášíte v tarifu T-Mobile Standard, což je první tarif pro mobilní data s nějakými snesitelnými poplatky za objem přenesených dat. Z toho se dá usoudit, že pokud přenášíte více, jak těch 20-30 MB dat měsíčně, je lepší zvolit si paušální datový tarif. </p>
<p>
A nyní myšlenková smyčka. Podle mého soudu (podpořeného zahraničními studiemi a vlastním místním pozorováním) je "trvanlivost" internetového připojení u technicky erudovanějších lidí cca 18 měsíců. Tedy za rok a půl se objeví nová technologie nebo nová cenová nabídka, na kterou člověk přejde. Z toho lze také spočítat, že lze zvolit bez obav dotovaný CDMA mobil od Eurotelu, což po rozpčtení nákladů na koupi dotovaného modemu dělá cca 100 Kč měsíčně. V takovém případě můžeme uvažovat, že Eurotel Data Express ziskává zákazník za 1000 Kč bez DPH měsíčně, zatímco u T-Mobile získáte Tarif Data Unlimited za 700 Kč měsíčně (zaokrouhleno na koruny).</p>
<p>
Pokračujeme v myšlence. <strong>Pokud už jste usoudili, že přenesete měsíčně více jak 30 MB dat za měsíc, je nyní na vás, zda se rozhodnete pro GPRS za 700 Kč měsíčně nebo CDMA za 1000 Kč měsíčně</strong> - předpokladem je, že GPRS mobil máte, neb většina dnešních data přes GPRS podporuje. Nezapomínejte připočíst DPH...</p>
<p>
<strong>Poměr rychlostí mezi CDMA a GPRS je naprosto propastný</strong> a jen o něco lepší je to v případě EDGE, nenechte se mást propagandou, EDGE bude honit data v reálu tak 70 Kb/s, v lepším případě stovkou, na víc se dlouho nedostaneme. Nezapomínejme, jaké rychlosti nám operátoři slibovali u GPRS a jak to začalo a jaké je to dnes...</p>
<p>
Takže závěrem - pokud budete chtít data přenášet často, hodně a rychle, je CDMA ekonomická varianta i pro lidi, kteří jsou doposud zákazníky jiného operátora (T-Mobile, Oskar). Už proto, že nemusí měnit své číslo, jen si dokoupí CDMA modem. Pokud je přenášíte zřídkavě (do těch 30 MB), neprahnete tolik po rychlosti, potřebujete infračervené nebo bluetooth propojení (to CDMA modem Eurotelu nemá) nebo je pro vás rozdíl 300 Kč měsíčně důležitý a poměr v rychlosti tolik nevyužijete, zvolte GPRS a doufejte v EDGE. </p>
<p>
PS: Závěrem odkážu <a href="http://vucako.bloguje.cz/60310_item.php">na návod z VÚČAKO,</a> kterak na CDMA dosáhnout rychlostí až 800 Kb/s, pokud je vás na sektoru málo...</p>
<p>
PPS: Výše uvedené zamyšlení platí pouze v případě, že operátoři dramaticky nezmění podmínky poskytování CDMA a GPRS/EDGE datových služeb, tedy zejména samozřejmě ceny.</p>
<p>
PPPS: Kdyby někoho zajímalo, <strong>jak se v tomto případě může T-Mobile úspěšně nabídce CDMA u Eurotelu bránit,</strong> tak jedno řešení bych měl. Dramaticky zdvihnout objem dat, které člověk dostává zdarma v T-Mobile Standard tarifu za těch 200 Kč měsíčně. Kolik by to mělo být, odhadem tak 100 MB dat, ale na přesné určení by se muselo podívat do statistik T-Mobile (což jaksi nemohu), aby se vyvážil ten objem tak, aby se zbytečně nedeaktivovali klienti s Unlimited tarifem. V čem je finta? Především v tom, že hodně lidí data přenáší nepravidelně. Jeden měsíc jo, druhý ne. Takovým lidem se dneska vyplatí přejít na CDMA už v případě, že za tři měsíce přenesou celkem 60 MB dat ve špičce, což není takový problém, to je jedna půldenní práce s webem. Proto by jim T-Mobile měl nabídnout vyšší objem dat v Standard tarifu - aby se jim nevyplatilo přejít na CDMA. Na Unlimited tarif T-Mobile se jim z výše uvedeného vyplatí přejít jen v případě, že obětují 300 Kč měsíčně citelně nižšímu komfortu.</p>
<p>
<em>PPPPS: Safryš, teď to po sobě čtu - pochopil jste někdo, co jsem tím myslel, nebo to bylo absolutně nesrozumitelné?</em></p>