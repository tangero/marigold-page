---
ID: 1167
author: Patrick Zandl
layout: post
oldlink: 'https://www.marigold.cz/item/wifi-telefon-fujitsu-co-se-umi-prepnout-do-mobilni-site

  '
post_date: 2004-06-25 09:38:27
post_excerpt: ''
published: true
summary_points:
- Fujitsu a Net-2Com představily WiFi telefon s přepojováním do japonské PHS sítě.
- Prototyp telefonu je vystaven na China Telecom 2004 v Šanghaji.
- T-Mobile v Evropě usiluje o podobné přepojování VoIP do mobilní sítě.
- Telefon má QVGA displej, CompactFlash slot, USB, WinCE a chystaný Linux.
title: WiFi telefon Fujitsu, co se umí přepnout do mobilní sítě
---

<p>
Fujitsu ve středu společně s Net-2Com představilo první telefon vybavený WiFi rozhraním, který se umí bezproblémově přepojit do mobilní sítě, v tomto případě bohužel do japonské PHS. Prototyp telefonu (na fotce) je vystavován právě teď na China Telecom 2004 v Šanghaji, tak se tam nezapomeňte stavit. </p>

<div class="rightbox"> 
<img src="/wp-content/uploads/20040625-fujitsu-wifi.jpg" alt="Fujitsu WiFi telefon" width="279" height="300" /></div>
<p>
Přepojení hovoru z VoIP do mobilní sítě není technicky zrovna triviální, ale najde se skupina operátorů, kteří něco takového chtějí, v Evropě po tom touží T-Mobile, který to považuje za slušnou zbraň proti Vodafone, i když by mu stačilo začít s bezproblémovým přepnutím dat ... </p>
<p>
Jak vidno ze snímečku, ten WiFi telefon není žádná šunka. QVGA TFT displej 2,2 palce, k tomu slot pro CompactFlash, USB rozhraní, vestavěné WinCE .NET 4.2 a chystaná podpora Linuxu, na takovém mobilu bychom si tady smlsli. Tisková zpráva <a href="http://www.fujitsu.com/news/pr/archives/month/2004/20040623-01.html">anglicky zde</a>.</p>