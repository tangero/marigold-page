---
ID: 869
author: Patrick Zandl
layout: post
oldlink: 'https://www.marigold.cz/item/navrat-mezi-t-mobile-a-go-nepochopeni

  '
post_date: 2004-02-19 08:07:00
post_excerpt: ''
published: true
summary_points:
- Zaměstnanec získal firemní tarif T-Mobile díky podpisu dvou statutárních orgánů.
- Aktivace tarifu T-Mobile je nyní rychlá a stojí 121 Kč plus záloha.
- Autor neví, jak zjistit kredit na Go kartě Eurotel pro MMS zprávy.
- Autorovi přišla jen jedna SMS o odečtení kreditu za MMS z Go karty.
title: Návrat mezi T-Mobile a&nbsp;Go nepochopení
---

<p>
Včera jsem opět rozšířil řady zákazníků T-Mobile. Ne snad, že bych zrušil soukromého oskárka, ale podařilo se mi včera odchytit dva statutární orgány mého zaměstnavatele a dotlačit je do Jindřišské, kde je naproti sobě prodejna Eurotelu a T-Mobile. Bez statutárních orgánů totiž ani ránu a podle společenské smlouvy podepisují dva. A tak se upsali na dva roky k T-Mobile, já jsem zinkasoval Hit tarif, tlustou složku papírů a po deseti minutách jsem odešel bohatší o fakt, že konečně nemusím firemní hovory realizovat ze svého čísla. A také o příjemné poznání, že aktivace tarifu jde u T-Mobile už docela svižně (to kdysi nebývalo) a že už prakticky nic nestojí. Za aktivaci inkasují 121 Kč a skládá se záloha ve výši měsíčního paušálu. </p>

<p>
Když jsme u toho, <STRONG>nějak jsem nepochopil Go kartu</STRONG>, kterou jsem si kvůli MMS koupil do Cannes. Což o to, došlo mi, že když odmítá posílat MMS zprávy, tak že je potřeba ji dobít. Ale nějak nechápu, jak se zjišťuje kredit. Na displeji mi to nic nepíše ani na Nokia 7650, ani na LG 7100, v hlasovém konverzantu ani na wapu jsem žádné zjišťování kreditu nenašel, prostě je to podivné. A jen jednou jedinkrát mi přišla SMS, že mi odečetli 28,50 Kč za MMS zprávy, kterých jsem poslal asi deset. Situace už je tak vážná, že si půjdu vyzdvihnout do Eurotelu ten letáček, co jsem vyhodil a kde je snad napsáno, jak zjistím zůstatek kreditu na Go kartě. Na kartičkách, co k Go mám, nic takového jak se zjistí zůstatek, nepíšou. Nebo se to musí nějak aktivovat v mobilu, aby mi zobrazovala Go karta zůstatek na displeji? Doufám, že nově se to neřeší zasláním doporučeného dopisu. </p>