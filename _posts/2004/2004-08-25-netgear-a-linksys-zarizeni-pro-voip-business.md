---
ID: 1270
author: Patrick Zandl
layout: post
oldlink: 'https://www.marigold.cz/item/netgear-a-linksys-zarizeni-pro-voip-business

  '
post_date: 2004-08-25 08:19:00
post_excerpt: ''
published: true
summary_points:
- NetGear vyvíjí VoIP zařízení s Vonage, router s RJ-11 porty bude v říjnu.
- Linksys prodává PAP2 Phone Adapter (59 USD) a RT31P2 Router (89 USD).
- Linksys WRT54GP2 router s RJ-11 porty bude brzy dostupný, cena neznámá.
- VoIP se stává standardem pro domácí zařízení, nahrazuje pevnou linku.
title: NetGear a&nbsp;Linksys zařízení pro VoIP business
---

<p>
Dva významní výrobci malé síťařské techniky a zejména pak WiFi zařízení NetGear a Linksys ohlásili své produktové řady pro podporu VoIP telefonie. <strong>NetGear</strong> zatím jen ohlásil, že bude nápomocen významnému americkému VoIP provozovateli Vonage ve vývoji a dodávkách VoIP zařízení používajících WLAN čipsety od Texas Instruments. V říjnu by se na trh měl dostat první produkt - WiFi 802.11g router vybavený dvěma porty RJ-11 pro připojení analogových telefonů a jejich obsluhu přes VoIP. Kolik bude tato hračka stát, jest zatím neznámo. </p>
<div class="rightbox">[div class="rightbox"]<img src="/wp-content/uploads/20040825-linksysRT31P2.jpg" alt="Linksys RT31P2 router" width="170" height="94" />[/div]</div><p>
<strong>Linksys</strong> uvádí na trh podobné zařízení. Tím prvním je <a href="http://www.linksys.com/products/product.asp?prid=651&amp;scid=38" target="_offsite"><b>PAP2 Phone Adapter se dvěmi telefonními</b></a> porty (59 USD) a tím druhým je  <a href="http://www.linksys.com/products/product.asp?prid=652&amp;scid=29" target="_offsite"><b>RT31P2 Broadband Router </b></a> (89 USD) také se dvěmi telefonními porty pro analogové telefony. Během několika týdnů by se na trh měl dostat inovovaný router <strong>WRT54GP2</strong> - ten bude také obsahovat rozhraní pro dva porty RJ-11. Jeho cena zatím není známa. Podporován bude SIP, takže s některými českými službami (SoftPhone.cz) budou tato zařízení spolupracovat. </p>
<p>
Je to zajímavý posun - VoIP se posouvá do standardu pro malá domácí zařízení, takže to vypadá, že se s ním tentokráte počítá opravdu na vážno. Proč také ne, kdo by chtěl mít pevnou telefonní linku, která je opravdu pevná...</p>