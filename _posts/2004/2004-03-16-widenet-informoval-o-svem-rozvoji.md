---
ID: 923
title: 'WideNet informoval o&nbsp;svém rozvoji'
author: Patrick Zandl
post_excerpt: ""
layout: post
oldlink: >
  https://www.marigold.cz/item/widenet-informoval-o-svem-rozvoji
published: true
post_date: 2004-03-16 20:37:00
---
<p>
WideNet měl dnes tiskovou konferenci, na níž informoval o svých novinkách. O tom, že WideNet se roamingově propojil s WeRoamem, evropským roamingovým agregátorem, jenž obsluhuje přes 8500 hotspotů, jsem již informoval via MMS, pro české zákazníky to není moc podstatné, protože smlouva je jednosměrná a je tedy jen o tom, že zákazníci WeRoamu mohou používat síť WideNetu. Důležité je to pro provozovatele partnerských hotspotů v atraktivních lokalitách, kam by mohli směřovat cizinci využívající WeRoam - a také jejich penízky...</p>

<p>
Šéf WideNetu Jakub Ditrich informoval i o dalších novinkách. WideNet by rád letos měl nějakých 200 hotspotů a <STRONG>chystá roamingové smlouvy s českými provozovateli hotspotů</STRONG>, hovořilo se o Eurotelu. Co mne ale zaujalo, je zavádění indoor pokrytí do provozoven v blízkosti přípojných bodů WideNetu. WideNet to řeší pomocí WDS, kdy signál vně provozovny předistribuuje pomocí WDS dovnitř provozovny, takže v rámci celé provozovny je kvalitní signál. První pokus tohoto druhu je v Panerii ve Vodičkově, WideNet už si spočítal, že v dohledu své sítě má dalších 100 provozoven a hodlá je podle úspěchu tohoto projektu zasíťovat. </p>

<p>
A abych nezapoměl - jakub <A href="http://ditrich.bloguje.cz/" target=_blank>ditrich.bloguje.cz</A> (to už na tiskovce nebylo). Jinak <A href="http://www.widenet.cz">www.widenet.cz</A> asi znáte.</p>
