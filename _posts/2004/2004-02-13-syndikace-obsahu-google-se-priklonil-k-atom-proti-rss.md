---
ID: 857
author: Patrick Zandl
layout: post
oldlink: 'https://www.marigold.cz/item/syndikace-obsahu-google-se-priklonil-k-atom-proti-rss

  '
post_date: 2004-02-13 08:49:00
post_excerpt: ''
published: true
summary_points:
- RSS je oblíbené pro existenci knihoven a základní funkční prvky.
- Google Blogger přestal nabízet RSS syndikaci obsahu zdarma a přešel na Atom.
- Atom je open source, což byl hlavní důvod přechodu od RSS.
- Bloggerův přechod na Atom může změnit budoucnost syndikačních formátů.
title: Syndikace obsahu -  Google se přiklonil k Atom proti RSS.
---

<p>
O RSS se už dlouho nedá říct, že by to byl příliš jednotný formát pro syndikaci obsahu, na druhou stranu v něm existuje základní množina prvků, které fungují prakticky kdykoliv a kdekoliv a jíž se většina webů drží. Krom toho pro parsování RSS existují knihovny pro všechny možné programovací jazyky, takže RSS je oblíbené a rozšířené navzdory tomu, že má snad pět různých verzí. </p>

<p>
Jenže Google se minulý týden definitivně odklonil od RSS, když na své službě Blogger přestal syndikaci obsahu via RSS nabízet. Nově nabízí jiný formát pro syndikaci obsahu - Atom. Syndikace via RSS na Bloggeru zůstala jen pro placenou službu. </p>

<p>
Hlavní důvod přechodu Google na Atom je prý fakt, že <STRONG>Atom je open source formát, zatímco RSS je kontrolovaný (a ještě nevalně) jednou společností</STRONG>. Na to ale tvůrci RSS odpověděli tím, že jej převedli pod Creative Common licenci (pod ní vychází i Marigold), čímž se fakticky zbavili výhrady uzavřenosti RSS. </p>

<p>
Celá aférka, ke které se váže řada konspirativních teorií a realisticky vzato má rovinu spíše hospodské shody mezi lidmi z Google a Atom, je ale velmi důležitá pro další budoucnost formátů. RSS je dnes absolutně majoritní end-user formát pro syndikaci obsahu, jenže největší světová služba Blogger se přiklání k doposud minoritnímu Atom. Výsledek si lze snadno představit, však také na ZDNetu říkají: <EM>"Either Google will fail, or Atom will be the new syndication standard."</EM> Zdroj: <A href="http://zdnet.com.com/2100-1104_2-5157662.html" target=_blank>ZDNet</A>. </p>

<p>
Podrobnosti o Atom najdete <A href="http://www.intertwingly.net/wiki/pie/FrontPage" target=_blank>zde&#160;ve Wikipedii</A> a nebo přímo zde na <A href="http://www.atomenabled.org/" target=_blank>webu&#160;Atomu</A>. Mimochodem, ta včerejší blogovací utilitka pro&#160;Series 60 je také založena na Atom. &#160;</p>