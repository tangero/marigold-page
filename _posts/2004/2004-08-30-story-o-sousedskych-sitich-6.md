---
ID: 1284
author: Michal Krsek
layout: post
oldlink: 'https://www.marigold.cz/item/story-o-sousedskych-sitich-6

  '
post_date: 2004-08-30 11:23:10
post_excerpt: ''
published: true
summary_points:
- Koaxiální kabel nakonektorován s kolegy, proces trval nepřijatelně dlouho a spoj
  není dokonalý.
- Anténa z Vinohrad je menší (11 dBi) kvůli památkářům, bude prohozena s jinou.
- Anténa byla předána i se stožárkem, autor ji vezl MHD z Flory na Dejvickou.
- Český distributor Mikrotiku půjčí licenci na testování, softwarové AP nevyužito.
title: "Story o sousedských sítích (6.)"
---

<p>
V pátek jsme si užili nakonektorování koaxiálního kabelu. Přes spolupráci kolegů (je třeba poděkovat MM a JF) nám to trvalo čas, který považuju za nepřijatelný (a to ten spoj neni ani zdaleka dokonalý).  Kdyby tak byla nějaká sada pro úplné nešiky&#8230;</p>
<p>
Později odpoledne jsem byl na Vinohradech vyzvednout anténu. Čekala mě dvě překvapení. </p>
<p>
První z nich bylo, že anténa je nějaká menší (na to odvětil současný majitel, že to bylo na baráku, který mají pod palcem památkáři a velká tam nešla dát - fakt je, že barák má na fasádě nejmíň tři sprejerské tagy). Takže anténa má (asi) 11 dBi, takže bude třeba ji prohodit za anténu v lokalitě jedna (která snad ještě není na střeše).</p>
<p>
Druhé překvapení bylo v tom, že anténa mi byla předána na stožárku (asi metr). Předávají děl, že nemá jedenactku a že stejně musí pryč, takže pokud jste v pátek kolem šesté, sedmé viděli exota, který jel z Flóry na Dejvickou a opíral se přitom o tyč a anténou, viděli jste autora článku.</p>
<p>
V sobotu se mi ozval člověk z <a href="http://www.engeno.com/cz/index.htm">českého distributora Mikrotiku</a>, že jsou svolní mi půjčit jednu licenci na testování. Sice byl zklamán, že nechci využít fascinující softwarové AP v software level 5, ale mít čtyři WLAN karty v jednom PC považuji za obtížně použitelné z důvodů rušení (pokud tedy rozteč mezi sloty v PC není dva metry).</p>
<p>
Ještě k mikrotiku. V pátek jsem si nainstaloval na router zkušební 24hr verzi. Připojil jsem jí na segment, kde běží DHCP server. Zapnul jsem síťovou kartu (by default jsou všechny zakázané) a zapnul DHCP klienta. A nestalo se nic. Až po 20 minutách laborování a procházení CLI routeru na 21&#8221; monitoru (písmena jsou velká jak blázen), jsem přišel na to, že mikrotik narozdíl od většiny slušných operačních systému směrovačů čísluje rozhraní od jedničky. No ale zdařilo se.</p>