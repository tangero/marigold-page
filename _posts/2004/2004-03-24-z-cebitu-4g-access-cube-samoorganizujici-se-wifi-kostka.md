---
ID: 942
author: Patrick Zandl
layout: post
oldlink: 'https://www.marigold.cz/item/z-cebitu-4g-access-cube-samoorganizujici-se-wifi-kostka

  '
post_date: 2004-03-24 07:59:00
post_excerpt: ''
published: true
summary_points:
- G Access Cube od 4G Systeme GmbH je WiFi kostka s mesh sítí.
- Access Cube samoorganizovaně routuje internetové připojení mezi propojenými kostkami.
- Kostky mají externí antény, ethernet, USB, FireWire a podporují vzdálenou správu.
- Technologie Access Cube je proprietární, vyžaduje zařízení od 4G Systeme GmbH.
title: Z CeBITu -  4G Access Cube – samoorganizující se WiFi kostka
---

<p>
Už jsem se prokousal letáky a vytřídil jsem zajímavosti prvního sledu, takže nyní ta, která mne ve WiFi zaujala asi nejvíce - <STRONG>4G Access Cube</STRONG>. Autorem této kostky je německá firma <A href="http://www.4g-systems.biz/" target=_blank>4G Systeme GmbH</A>. Kostka mimo jiné vypadá moc hezky, kromě průhledného provedení na obrázku je také v černém provedení. </p>

<p>
Vzhled ale není tak podstatný, jako funkce. <STRONG>Access Cube využívá principu samoorganizující se sítě, tedy sítě typu mesh.</STRONG> Kostku můžete používat jako obyčejné WiFi prvky (klient, AP atd), ale může pracovat také&#160;právě v mesh&#160;režimu Access Enabler, <IMG height=200 alt="4G Access Cube" src="/wp-content/uploads/accesscube4g.jpg" width=177 align=right border=1>kdy si sama vyhledá v radiovém dohledu stojící další kostky a propojí se s nimi. Pokud je jedna z kostek připojena k internetu, může signál z jakékoliv jiné kostky v radiovém dohledu "doskákat" až na internet. Kostky si routování a optimální cestu nastavují samy. </p>

<p>
Kostky mají připojitelné externí antény, takže mohou sloužit pro šíření signálu nejen v objektu, ale i mezi objekty a dokonce existuje varianta kostky pro venkovní použití se solárním panelem a akumulátorem, která může pracovat zcela bez napájení. Kostky jsou také vybaveny ethernet, usb a firewire rozhraním, mohou být na dálku aktualizovány a spravovány i přes web, podporují IPSec, Radius, NAT a další praktické funkce. Kostky můžete koupit v konfiguracích pro A, B i G standardy a osazené až čtyřmi WLAN kartami, takže nabízí rychlost až 216 Mb/s.</p>

<p>
Na doprovodných kresbách na letáku je vidět, že firma počítá s nasazováním kostek do domácností, kdy kostky se dají do domků nebo bytů a bude stačit jedinou kostku zapojit do internetu. Výhodou má být hlavně nulová nutnost konfigurace Kostky.</p>

<p>
Je to velmi hezký koncept. Vadou na kráse je fakt, že jde o proprietární technologii, takže musíte kupovat Kostky od této jedné firmy, aby to meshovalo. Meshování zatím žádný standard a interoperabilitu nemá, ačkoliv se na standardizaci už pracuje. Ceny kostky mi bohužel nejsou známé, <A href="http://www.4g-systems.biz/" target=_blank>web výrobce najdete zde</A>. </p>