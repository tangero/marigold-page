---
ID: 1016
author: Patrick Zandl
layout: post
oldlink: 'https://www.marigold.cz/item/3g-tyden-vodafone-roamuje-a-hleda-mobily

  '
post_date: 2004-05-04 09:32:00
post_excerpt: ''
published: true
summary_points:
- Vodafone nabízí roaming dat v 3G sítích v Evropě bez příplatků od května.
- Samsung dodá 3G telefony pro Vodafone v Německu a Portugalsku.
- LG podepíše miliardový kontrakt s Hutchison Whampoa na dodávku 3G mobilů.
- Orange spustil "precommercial" 3G provoz v Toulouse ve Francii.
title: "3G Týden: Vodafone roamuje a hledá mobily"
---

<H4>Vodafone roamuje data </H4>
<p>
Vodafone nabízí od května roaming ve svých 3G sítích v Evropě. Pravda, zatím v nich běhají jen data, ale majitelé 3G datových karet od Vodafone mohou službu používat po všech evropských Vodafone afiliacích. A co je na tom nejlepší: bez roamingových příplatků, data jsou všude za stejnou cenu dle tarifu. Týká se to zemí Německo, Británie, Itálie, Holandsko, Portugalsko, Španělsko a Švédsko. Škoda jen, že Vodafone průběžně nezveřejňuje nárůsty zákazníků, viděli bychom z toho, jak moc je pravdivý úzus, že 3G sítě budou lidé chtít kvůli datům...</p>

<H4>Samsung dodá mobily pro Vodafone</H4>
<p>
Korejský Samsung udělá s Vodafone veliký obchod. Vodafone si jej totiž vybral pro dodávky 3G mobilních telefonů pro spuštění hlasové služby v 3G síti Vodafone v Německu a Portugalsku. V příštích měsících by také své mobily pro Vodafone měl dodat Sony Ericsson a Vodafone jednal se Sanyo a LG. Svůj mobil pro 3G má Vodafone dodat i Nokia. Inu, spuštění největší celoevropské 3G sítě se blíží. </p>

<H4>LG má před sebou hvězdný obchod</H4>
<p>
Ale ani LG nemusí zoufat - před pár hodinami vyšla zpráva, že LG podepíše v nejbližší době kontrakt v hodnotě jedné miliardy dolarů (amerických!) s korejským LG na dodávky mobilů pro 3G sítě Hutchison Whampoa (síť 3). Hutchison je naštvaný na NEC a Motorolu, že mu nebyly schopny přes všechny sliby dodat dostatek mobilů a tak se chystá tento kontrakt pro LG podepsat. Pro letošek by to obnášelo dodávku 2 milionů kusů LG telefonů, přičemž LG letos hodlá prodat přes 40 milionů telefonů všeho druhu. </p>

<H4>Orange 3G běží v Toulouse</H4>
<p>
Orange spouští ve Francii svůj "precommercial" provoz. Orange se tím připravuje na spuštění své 3G sítě ve svých dceřinkách po celé Evropě. Techniku pro francouzskou síť dodávala Nokia, síť se zatím týká pouze mesta Toulouse. Orange chce svoji síť spustit v červnu. </p>

<H4>Sedm z deseti uživatelů bude mít 3G v roce 2007</H4>
<p>
A na závěr trochu předpovědí: Western European Mobile Forecasts and Analysis 2004- 2009 tvrdí, že v roce 2009 bude sedm z deseti uživatelů mobilů v Evropě mít 3G. Počet uživatelů rychlých dat vzroste z 600 000 na konci roku 2003 na 240 milionů na konci 2009. Počet uživatelů zůstane nízký do roku 2005 díky pozdějšímu příchodu UMTS. </p>