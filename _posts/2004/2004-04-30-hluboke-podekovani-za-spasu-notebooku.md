---
ID: 1011
author: Patrick Zandl
layout: post
oldlink: 'https://www.marigold.cz/item/hluboke-podekovani-za-spasu-notebooku

  '
post_date: 2004-04-30 12:11:00
post_excerpt: ''
published: true
summary_points:
- Notebook byl zachráněn díky cenným radám, ušetřena reinstalace a nervy.
- Softwarová čistka notebooku proběhla, nepotřebné programy byly odstraněny a nahrazeny.
- Prezidentské volby byly prošvihnuty, autor se cítí vinen kvůli občanské laxnosti.
- Rakušan s trvalým pobytem v cizině může volit prezidenta a zástupce EU.
title: "'Hluboké poděkování za spásu notebooku"

  '
---

<p>
<STRONG>Děkuji všem, kdož se cennými radami podíleli na spáse mého notebooku.</STRONG> Ušetřil jsem díky nim dlouhou reinstalaci a mnoho nervů. Nepovažuji se za počítačově negramotného, ale vyhledat v registrech, jakým způsobem se spouští EXE programy a toto opravit, to by mne vážně nenapadlo. Hloupé ale je, jak tohle řešit, když nevíte - asi není jiná cesta, než se ptát po diskusních fórech, googlovat atd :( Viděl jsem sice někde reklamu na firmu Počítačová pohotovost, ale také jsem slyšel povídat, jak rozcházela WiFi a nenaplnilo mne to důvěrou. </p>

<p>
Začal jsem <STRONG>softwarovou čistku svého notebooku</STRONG>. Vyházel jsem řadu programů, které jsou zde k ničemu nebo pofidérního výrobce, nainstaloval jsem si Operu (teď, když v ní jde marigold, tak to jde) a jako email klient <A href="http://www.thebat.cz/" target=_blank>The Bat</A>&#160;- a ponechal jsem Kerio Personal Firewall. Nyní budu intenzivně testovat nažívání bez microsoftích outlooků a explorerů, uvidíme, jak mi to půjde. </p>

<p>
Kromě toho jsem zjistil, že <STRONG>jsem prošvihl prezidentské volby</STRONG> - byly o víkendu, měl jsem se dostavit na konzulát a volit Benitu Ferrer-Waldner. Nevyhrála a já si vyčítám, že je to vinou mojí občanské laxnosti. Ach jo. Ostatně, je to zajímavý přístup. Jako rakušan s trvalým pobytem v cizině mohu na konzulátu volit hlavu státu a zástupce Rakouska v EU. Na volby do parlamentu bych musel mít bydliště v Rakousku. Má to logický důvod - když bydlím v cizině, tak se mne týká hlavně rakouská zahraniční politika representovaná presidentem, zatímco vnitřní politiku dělá parlament. A ještě jedna finta - mohu si říct, že chci volit zástupce EU za zemi, v níž mám trvalé bydliště. Takže budu volit zástupce za ČR :)</p>