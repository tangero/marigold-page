---
ID: 1162
author: Patrick Zandl
layout: post
oldlink: 'https://www.marigold.cz/item/ceragon-fibeair-10060-gigabit-v-bezlicencnim-pasmu

  '
post_date: 2004-06-22 17:48:00
post_excerpt: ''
published: true
summary_points:
- Ceragon FibeAir 10060 nabízí 1,25 Gb/s v bezlicenčním 60 GHz pásmu.
- GHz pásmo trpí absorpcí vln vodou a kyslíkem, dosah je omezený.
- FSona SonaBeam dosahuje 2,5 Gb/s pomocí laseru, ale má problémy s mlhou.
- Oba systémy, 60 GHz a FSO, mají podobný dosah a jsou drahé pro komunitní sítě.
title: "Ceragon FibeAir 10060 – Gigabit v bezlicenčním pásmu"
---

<p>
Izraelská společnost Ceragon dnes představila svoje bezdrátové řešení pro gigabitový ethernet. A co je na tom nejlepší, pracuje v bezlicenčním pásmu. Jde o FibeAir 10060 nabízející rychlosti až 1,25 Gb/s v bezlicenčním pásmu 60 GHz. Abych byl přesnější, toto pásmo je bezlicenční v USA, u nás jsem ho vůbec nenašel ve frekvenčním plánu, takže netuším, jestli tak daleko ČTÚ ještě nedohlédlo, nebo jsem to jen nenašel. </p>
<p>
Něco málo k tomu 60GHz pásmu - v něm je veliký problém s vodou, protože ta vlny pohlcuje. Také je tu velký probém s kyslíkem, protože ten činí totéž. Takže dosahované vzálenosti jsou v tomto pásmu v rozmezí kolem jednoho kilometru a přenos prakticky spolehlivě zlikviduje hustý déšť. <a href="http://www.ceragon.com/site/News_News_detail.asp?id=136&#038;Year=2004">Tisková zpráva zde</a>.</p>
<p>
Pokud jste příznivci vysokých rychlostí, nedávno také přestavila společnost FSona svůj <a href="http://www.fsona.com/company.php?sec=pr_june212004">SonaBeam</a>, Free Space Optic (FSO) systém (něco jako Ronja/Crusader) - tohle zařízení vytáhne rychlosti až 2,5 Gb/s pomocí laseru. Fakt hezká věc. Zase to má problémy s mlhou, takže ideální je oba systémy spojit a zálohovat je tak. I dosah je u obou systému (FSO a 60GHz) podobný. Ceny neznám, ale pro české komunitní sítě to rozhodně nebude to pravé... </p>