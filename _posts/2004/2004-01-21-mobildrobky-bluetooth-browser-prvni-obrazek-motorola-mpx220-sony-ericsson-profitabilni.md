---
ID: 804
author: Patrick Zandl
layout: post
oldlink: 'https://www.marigold.cz/item/mobildrobky-bluetooth-browser-prvni-obrazek-motorola-mpx220-sony-ericsson-profitabilni

  '
post_date: 2004-01-21 08:41:00
post_excerpt: ''
published: true
summary_points:
- Bluetooth Browser je midlet pro prohlížení okolních Bluetooth zařízení a jejich
  specifikací.
- Motorola MPx220 má 640x480 kameru, Bluetooth, infra, USB a Windows Smartphone 2003.
- Sony Ericsson dosáhl ve 4Q 2003 zisku 43 mil. EUR.
- Sony Ericsson prodal o 8 milionů mobilů více ve 4Q 2003 než ve 4Q 2002.
title: "'Mobildrobky: Bluetooth Browser, první obrázek Motorola MPx220, Sony Ericsson"
  profitabilní'
---

<p>
Zajímavou utilitkou je pro mobily vybavené bluetooth midlet <B>Bluetooth Browser</B>. Tento midlet vám umožní prohlížet a procházet okolní bloetooth zařízení a jejich technické specifikace. Funguje s telefony vybavenými Java Bluetooth specifikací JSR-82, autor uvádí výslovně Nokia 6600 nebo SEr P900, vyzkoušet můžete další. Ku stažení <A href="http://www.benhui.net/bluetooth/btbrowser.html">zde zdarma</A>, pro bluejacking a další bluetooth zábavu jak dělané. </p>

<p>
<IMG height=110 alt="Motorola MPx220" src="/wp-content/uploads/mpx220.jpg" width=110 align=left>Podle serveru <A href="http://msmobiles.com/news.php/2025.html">MSMobile</A> je tohle <STRONG>první skutečný obrázek nové Motorola MPx220</STRONG>. Obrázek pochází ze slajdu z presentace T-Mobile, takže je prý tutově pravý. O Motorola MPx220 více <A href="http://www.mobilegazette.com/motorola-mpx220.htm">zde na Mobile Gazette</A>. 640x480 pixel digital camera. Bluetooth, infra a USB, tri-band (GSM 900 / 1800 / 1900), Windows Smartphone 2003 software. 10Mb paměti a SD slot, displej 176x220 pixel 65,000 barev a malý externí displej, EDGE / GPRS, váha 125 gramů a rozměry podobné jako MPx200. </p>

<p>
Společnost Sony Ericsson zůstává i ve čtvrtém čtvrtletí roku 2003 v zisku. Čisté příjmy za 3.Q. činily 43 mil. &#8364;, což je v porovnání se ztrátou 69 mil &#8364; za stejné období roku 2002 pohádkové. Na příjmech projevilo výrazné zvýšení prodeje mobilů SEr - <B>za poslední čtvrtletí roku 2003 se prodalo o osm milionů mobilů více</B>, než za stejnou dobu v roce 2002, což je nárůst o 13%. Nárůst v obratu přitom byl o 16 procent, takže firmě se mírně podařilo zvýšit cenu mobilů, to je pro výsledky firmy vždy dobré, když se jí daří udávat dražší modely. SEr v roce 2003 expedoval 27,2 milionů mobilů, v roce 2002 to bylo 22,9 milionů. Největším prodejním trhákem se tak stává Sony Ericsson T610 a dalšími hity bylo uvedení nových modelů na japonský trh. Pro rok 2004 se očekává pokračující úspěch modelové řady T6xx, kterou dále rozvíjí model T630 a další novinky se očekávají na jaře při příležitosti Cebitu. Zdroj: <A href="http://www.sonyericsson.com/spg.jsp?page=C2_1_96&amp;B=ie">TZ SER</A>. </p>