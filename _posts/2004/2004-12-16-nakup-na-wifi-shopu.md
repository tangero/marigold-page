---
ID: 1447
author: Noname
layout: post
oldlink: 'https://www.marigold.cz/item/nakup-na-wifi-shopu

  '
post_date: 2004-12-16 10:11:00
post_excerpt: ''
published: true
summary_points:
- Wline W 4000 AP umí omezovat šířku pásma pro jednotlivé klienty.
- SuperG noname routery budou testovány a případně publikovány příští týden.
- WiFiShop.cz má nový on-line chat s prodejci a on-line stav skladových zásob.
- WiFiShop.cz je největší prodejce bezdrátových prvků v ČR pro mnohé výrobce.
title: "Nákup na WiFi shopu"
---

<div class="rightbox"><img src="/wp-content/uploads/cache/20041216-4000.jpg" alt="Wline 4000" width="223" height="202" /></div><p>
(update - byl jsem upozorněn zástupcem jednoho distributora, že jsem se
asi nechal příliš unést, a měl pravdu, za což se mu omlouvám - ještě to
udělám v pondělí formou článku. Tyto nepřesnosti či doplnění pro jistotu píšu i sem, aby to nikoho nemátlo, když sem zavítá někdy jindy bez souvislostí)</p>
<p>
Mám tu už pár dní na testování pár kusů Wi-Fi routerů, včetně velmi chváleného <strong><a href="http://www.wline.info/buxus/generate_page.php?page_id=208">Wline W 4000 AP</a></strong>. Ten umí <strong>omezování šířky pásma</strong> jak na Ethernetu tak na bezdrátovém rozhraní a to i pro jednotlivé klienty (což třeba ten <a href="/item/pristupovy-bod-wline-w-4500-s-rizenim-rychlosti-pripojenych-klientu">Wline 4500 popisovaný Patrikem</a> neumí), má velmi <strong>vysoký výstupní výkon</strong> (18 dBi), který je možné <strong>regulovat</strong>, je úžasně malinkatý, podle všech co znám co jej zkoušeli naprosto bezproblémový a hlavně - bude za naprosto úžasnou cenu odhadem prý jen asi o 3-4 stovky více než 4500, která stojí <a href="http://www.wifishop.cz/inshop/scripts/detail.asp?itemId=21258&amp;level=64">1990 Kč plus daň</a>. Na stránkách výrobce je i<a href="http://192.168.0.21.sk/W4000/"> off-line demo nastavení</a> (mimochodem úžasná adresa).</p>
<p>
Další prvky co mám jsou <strong>SuperG</strong> (108 Mb/s) noname routery, které mi ale také byly doporučovány a jsem na ně také zvědavý. Času bylo bohužel v uplynulých dvou týdnech málo, takže se k testování dostanu až o víkendu a když bude Patrick souhlasit, uveřejnil by se případný test příští týden. Máte-li jakékoliv otázky a nejasnosti, které byste chtěli mít v testu zodpovězené, tak dejte vědět v diskusi.</p>
<p>
Včera jsem byl nakupovat na mém oblíbeném <a href="http://www.wifishop.cz/">WiFiShop.cz</a> a mají spoustu novinek - nový <strong>on-line chat s prodejci a technickou podporou</strong> (najdete vlevo dole v menu - pracuje se dokonce na 24/7/365 podpoře, což by bylo skvělé!). Krom toho také mají <strong>on-line stav skladových zásob</strong>, takže víte přesně co je a co není (chyba 1: nevšiml jsem si, že jiní to mají dokonce s počty kusů), umí <strong>potvrzování objednávek a dodávek e-maily a SMS</strong> což je velmi užitečná vlastnost a afaik také nikdo jiný nemá (chyba 2: myslel jsem tím ty SMS, takto to vyznělo, že nikdo nemá ani e-maily, což samozřejmě není pravda). Teď na vánoce mají akci, kdy <strong>k vybraným prvkům dostanete dárek</strong> - autíčko na dálkové ovládání (mám, skvělé!), balíček DVD-R médií atd. Nedalo mi to a zeptal jsem se jak jdou teď v zimě kšefty, čekal jsem že kvůli těžkostem s lezením na střechu to nebude valné, ale opak je pravdou - <strong>prodávají několik SET přístupových bodů a k tomu odpovídající mraky příslušenství týdně</strong>! To mi přišlo tak ohromné množství, že jsem se ptal na sobě nezávisle tří různých výrobců bezdrátových prvků a všichni mi potvrdili, že <strong>WiFi shop je jejich největší prodejce, u min. u jednoho tvoří nadpoloviční většinu obratu v ČR</strong>! Teda já být ještě distributor či výrobce nějakých bezdrátů, tak mám hnědej nos, WOW!</p>
<p>
P.S.: dnes budu celý den mimo počítač, takže ostatní autoři mohou mít pré a ti co mě nemají rádi si mohou oddychnout ;-)</p>