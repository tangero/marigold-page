---
ID: 1419
author: Patrick Zandl
layout: post
oldlink: 'https://www.marigold.cz/item/sms-u-ceskeho-telecomu-neni-spatny-napad

  '
post_date: 2004-11-29 08:42:16
post_excerpt: ''
published: true
summary_points:
- Malérův článek o SMS z pevných linek Telecomu obsahuje ekonomické nepřesnosti.
- Telecom službu SMS z pevných linek provozuje přes Fincom, který ji nabízel dříve.
- Náklady na odeslání SMS jsou pro Telecom nízké, kolem 50-80 haléřů přes Connect.
- Služba SMS z pevných linek má problémy s funkčností a omezeními pro operátory.
title: SMS u&nbsp;Českého Telecomu není špatný nápad
---

<p>
Přečetl jsem si Malérův spot týkající se SMS z pevných linek: <a href="http://www.maler.cz/index.php?id=258">SMSky u Telecomu za půl roku = 3 hodiny u Eurotelu</a>. Ačkoliv bych nechtěl polemizovat s faktem, že těch SMS přes Telecom příliš neprošlo, což je z čísel evidentních, opravil bych rád nějaká fakta, která Malér uvádí ve své ekonomické kalkulaci, když říká, že <i>&#8220;jenom zavedení služby a marketing musel stát násobky toho, co zatím služba přinesla jako příjem&#8221;</i>.</p>

<p>
Co se marketingu týká, asi není sporu a Telecom do něj narval hromadu peněz. Něco inzerovat musel a řekl bych, že SMS nebyly špatnou volbou, ale od toho abstrahujme. Malérova chyba je v předpokladech nákladů služby. </p>

<p>
Pokud se podíváme na to, jak Telecom SMS odesílá, záhy se dopátráme toho, že se SMS  z mobilu posílají přes PRSMS číslo. Náhledem do seznamu PRSMS poskytovatelů (příkladmo <a href="http://www.eurotel.cz/prsms">zde u ET</a>) zjistíme, že číslo provozuje Fincom – Materna. A jsme již blízko poznání. Celá služba SMS z pevných linek je totiž provozována Fincomem, který ji nabízel už dva roky před tím, než ji nabídl Český Telecom (<a href="http://mobil.idnes.cz/aktuality/zpravy_agentur/fincom021022.html">důkaz zde</a>). Nové vedení Telecomu totiž pouze uzavřelo dohodu o dělbě výnosů a službu začalo masivně propagovat. Čili ho služba nestála nic, než ten marketing. </p>

<p>
Druhou chybou v kalkulaci je cena odeslané SMS. Fincom posílá SMS do mobilních sítí přes Connect připojení, tedy za ceny v řádu cca 80-50 haléřů plus DPH dle aktuálního měsíčního objemu. To poznáte z čísla, z jakého SMS přichází. Ani při nejhorších cenách by tedy Telecom na posílání SMS za korunu (ani s DPH) nebyl prodělečný.</p>

<p>
Osobně službu SMS přes pevné linky nevidím jako zcela bezpředmětnou. Telecom do ní investuje marketing a SMS jsou docela atraktivní služba na to, aby alespoň část lidí zaujala a naznačila jim, že Telecom nechrní na vavřínech. Samozřejmě nepříjemné jsou problémy se službou jako takovou. Sám, když jsem ji na jednom místě aktivoval, jsem ji spolehlivě nerozchodil ani dle nápovědy helplinky, než mi po pár dnech řekly, že na některých linkách to prostě chodit nemusí (a zařízení za litr že si můžu strčit někam). SMS občas došla jako text, jindy došla jako hlasová nahrávka a při odesílání se mi SMS vrátila na vlastní číslo zpět. Problém také je, že jen u T-Mobile lze SMS odesílat na pevná čísla tak, jak jsme zvyklí, všude jinde je třeba používat obezličku přes posílání na PRSMS čísla. Navíc bych neřekl, že se to chytlo tak moc, jak Telecom předpokládal – spíše kvůli těmto praktickým problémům. Ale dobojováno ještě není a služba má šance…
</p>