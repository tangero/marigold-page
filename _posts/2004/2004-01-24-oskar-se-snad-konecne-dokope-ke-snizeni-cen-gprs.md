---
ID: 812
author: Patrick Zandl
layout: post
oldlink: 'https://www.marigold.cz/item/oskar-se-snad-konecne-dokope-ke-snizeni-cen-gprs

  '
post_date: 2004-01-24 11:42:00
post_excerpt: ''
published: true
summary_points:
- Oskar sníží ceny GPRS Basic na úroveň GPRS Standard, ale bez paušálu.
- GPRS Standard u Oskara nově nabídne 5 MB dat místo dosavadního 1 MB.
- Autor preferuje pomalé GPRS od Oskara, protože šetří peníze.
- Rychlé GPRS od T-Mobile by autora vedlo k nadměrnému utrácení.
title: 'Oskar se snad konečně dokope ke snížení cen GPRS

  '
---

<p>
Dnešní MobilMania <A href="http://www.mobilmania.cz/Operatori/Ar.asp?ARI=106393&amp;CAI=2115" target=_blank>přináší zprávu</A> (dosti obsáhlou) o tom, že Oskar konečně sníží svoje ceny za GPRS. Když jsem před dvěmi měsíci <A href="http://beta.marigold.cz/zprava.html?id=25816">doporučoval</A> Oskaru <EM>"v tarifu Basic nasadit stejné ceny, jako má GPRS Standard, ale bez měsíčního poplatku. A u Standardu dát minimálně 5 MB dat v rámci toho paušálu (jako má T-Mobile), lépe pak 10 MB, ať trumfujete,"</EM> nebyl jsem zřejmě daleko od toho, jak to Oskar udělá ve skutečnosti. Podle MobilManie opravdu sníží cenu přenosu dat u GPRS Basic na stejnou hladinu, jako GPRS Standard (ale bez paušálu a bez určitého objemu dat zdarma) a u tarifu GPRS Standard opravdu zavede pětimegový limit místo stávajícího 1 MB. A přibude 1 MB pro wapování. Lepší než nic, ale žádný odvaz to také není. </p>

<p>
Musím konstatovat, že oskaří GPRS je dost slabé. Pro mne to ale jednu výhodu má - než abych si dělal naděje, že přes oskaří GPRS udělám něco jiného, než že do své 6800 stáhnu emaily, raději ho nepoužívám. A tím báječně šetřím. Je to tak - kdyby ta služba fungovala rychle, asi bych ji používal a nezřízeně tak utrácel. Přechod z T-Mobile se mi opravdu vyplatil, protože jeho GPRS funguje dost svižně a asi bych měl tik ho opravdu seriosně používat. </p>

<p>
PS: V tom nehledejte ironii, to je prostě marketingový fakt. </p>