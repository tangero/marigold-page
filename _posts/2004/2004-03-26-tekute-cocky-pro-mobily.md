---
ID: 951
author: Patrick Zandl
layout: post
oldlink: 'https://www.marigold.cz/item/tekute-cocky-pro-mobily

  '
post_date: 2004-03-26 07:36:00
post_excerpt: ''
published: true
summary_points:
- Philips představil na CeBITu tekuté čočky pro mobilní fotoaparáty s automatickým
  zaostřováním.
- Mobilní fotoaparáty dnes používají fixní zaostření, což tekuté čočky Philipsu mění.
- Kvalitní optika a ne jen megapixely jsou limitem digitálních fotoaparátů v mobilech.
- Zeiss vyvinul kvalitní složené čočky pro mobily, které se montují do boku.
title: Tekuté čočky pro mobily
---

<p>
Na CeBITu také Philips představoval tekuté čočky pro fotoaparáty mobilů. Zatímco dnes mají fotoaparáty v mobilech trvalé zaostření - fix focus - tekuté čočky umí samy měnit zaostření. Chvíli jsem dumal, jak to vysvětlím, naštěstí se ukázalo, že už se to hojně probíralo <A href="http://technet.idnes.cz/novinky/cebit2004/varioptic040318.html" target=_blank>na TechNetu</A>, kde je i bohatá diskuse, zda taková tekutá čočka není kravina. Asi není, protože na CeBITu to fungovalo, měli to připojené na displej a vypadalo to hezky, ačkoliv je pravda, že z LCD houbeles pořádného poznáte. V každém případě už MobilManie informovala o tom, že Samsung ji představil také v některém ze svých výrobků. A tady jsou <A href="http://www.research.philips.com/InformationCenter/Global/FNewPressRelease.asp?lArticleId=2904&amp;lNodeId=13" target=_blank>informace Philipsu</A>.</p>

<p>
Bylo by to užitečné, protože digitální fotoaparáty v mobilech limitují nejenom megapixely, ale také kvalitní optika. S tím, co v mobilech je dnes za plastové mikročočky, udělá slušnou fotku snad jen kouzelník (v rukávu má pořádný digitál :). Aby toho nebylo málo, Zeissové se chlubí speciálními a kvalitními složenými čočkami pro mobil, které nabídnou výrazně vyšší kvalitu a nejsou zase o tolik větší. Ale už i tak se musí montovat do boku, aby nedělaly telefonu <EM>"batoh na zádech".</EM></p>