---
ID: 871
author: Patrick Zandl
layout: post
oldlink: 'https://www.marigold.cz/item/drobky-nova-sit-woznet-prvni-megapixelove-gsm-sharp-gx30-eurotel-jukebox

  '
post_date: 2004-02-20 08:45:00
post_excerpt: ''
published: true
summary_points:
- wOzNet je nová bezdrátová síť s GPS čipy pro sledování objektů.
- Sharp GX30 je první GSM telefon s megapixelovým fotoaparátem od Vodafonu.
- Eurotel Jukebox je chystaná služba pro distribuci hudby přes mobilní síť.
- T-Mobile připravuje podobnou hudební platformu, dodavatel není znám.
title: 'Drobky: Nová síť wOzNet, první megapixelové GSM Sharp GX30, Eurotel Jukebox'
---

<p>
Na Mobilu vyšel <A href="http://mobil.idnes.cz/mobilni_komunikace/mobilni_technologie/woznet040220.html" target=_blank>zajímavý článek Petra Nachtmanna</A> věnovaný <STRONG>nové bezdrátové síti wOzNet</STRONG>. Má jít o maličká zařízení, které půjde připevnit na věci, zvířata atd, která bude vybavena GPS a pomocí základnové stanice bude mít síť přehled o tom, kde který čip je. A stojí za tím zakladatel Apple Steve Wozniak, takže to asi nebude úplná bouda. Smůla je, že to pracuje v pásmu 900 MHz (v USA volné). </p>

<p>
Vodafone začne od března prodávat první <STRONG>mobilní telefon pro GSM sítě vybavený megapixelovým fotoaparátem</STRONG>. Jde o <STRONG>Sharp GX30</STRONG> a je vybavený i MP3 přehrávačem a slotem pro SD kartu. Více o něm píšu <A href="http://mobil.idnes.cz/aktuality/SharpGX30040219.html" target=_blank>já na Mobil.cz</A>.</p>

<p>
Na <A href="http://www.mobilmania.cz/Operatori/Ar.asp?ARI=106612&amp;CAI=2114" target=_blank>MobilManii píše Jaroslav Smola</A> <STRONG>o Eurotel Jukeboxu</STRONG>, distribuci hudby skrze mobilní síť, kterou chystá Eurotel a která je založená na technologii Chaoticomu. Moc detailů tam ještě není, nejsou známy. Mimochodem včera psala MF DNES, že podobnou platformu chystá T-Mobile, hledal jsem v tiskových zprávách, kdo to dodává, ale zatím ji asi nevydali, nic jsem nenašel...</p>