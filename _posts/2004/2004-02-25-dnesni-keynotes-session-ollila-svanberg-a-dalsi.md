---
ID: 879
author: Patrick Zandl
layout: post
oldlink: 'https://www.marigold.cz/item/dnesni-keynotes-session-ollila-svanberg-a-dalsi

  '
post_date: 2004-02-25 11:23:00
post_excerpt: ''
published: true
summary_points:
- Ollila zmínil ČR s Itálií a Portugalskem jako země s vyrovnaným poměrem volání.
- Ollila vidí otevřenost, obchodní model a sílu zákazníka jako nutnosti pro mobilní
  odvětví.
- Otellini propagoval WiMax jako broadband technologii budoucnosti, ale byl kritizován.
- Intel představil ZOAR, referenční platformu pro mobily podporující WiFi, GSM/GPRS
  a Bluetooth.
title: "Dnesni keynotes session – Ollila, Svanberg a dalsi"
---

<p>
Před chvilkou skončila keynotes session, kde mluvil šéf Nokia Jorma Ollila, prezident Ericssonu Čárl Henric Svanberg a Paul Ottelini, prezident a COO&#160;Intelu. Pak ještě povídal něco Rich Tempeton z TI, to ale už bylo neuvěřitelně nudné a v podstatě na bázi firemní produktové presentace, takže jsem to nevydržel a utekl. </p>

<p>
<STRONG>Jorma Ollila</STRONG> v proslovu vzpomenul i ČR, když upozornil, že v některých zemích je poměr mezi přenosem telefonátu v mobilních a pevných sítích 50% ku 50% - a jmenoval Českou republiku, Itálii a Portugalsko. Celosvětové platí horší poměr pro mobilní sítě a to 20% ku 80% - podle Ollily se ostatní země budou českému poměru blížit. Alespoň v něčem nás ostatní dohánějí...</p>

<p>
Ollila identifikoval tři hlavní nutnosti pro mobilní odvětví do následujících let:</p>

<UL>
<LI>otevřenost - tedy standardizaci a interoperabilitu, které přinášejí lepší výsledky pro odvětví, než implementace uzavřených a proprietarnich technologií vedoucích k fragmentaci trhu.</LI>
<LI>obchodní model - ten musí nabízet revenue sharing pro všechny části dodavatelského řetězce (a tedy operátoři by měli nabízet revenue pro content providery) a také DRM, spravdu digitálních práv, aby se mohl šířit i obsah, který firmy chtějí chránit a užití zpoplatnit.</LI>
<LI>síla zákazníka - rozdílné zájmy a skupiny zákazníků umožňují coexistenci více obchodních značek a s tím se firmy musí učit žít. </LI></UL>
<p>
<STRONG>Svanbergova presentace mne příliš nezaujala</STRONG>, byla až moc obecná a narozdíl od Ollily to není tak fascinující řečník (i když proti Sarinovi natož Gatesovi či Jakobsovi je i Ollila slabá káva) a do presentace nedal vlastně nic konkrétního. Jediné, co mne zaujalo, bylo jeho vypravedni o jeho dceři Jane, která si na cestu na dovolenou bere MP3 přehrávač, digitální kameru a mobil. A Svanberg upozornil na to, že jedno zařízení si vzít nemůže, protože digitální kamera nemá dostatečnou kvalitu v mobilů, MP3 se do mobilů vejde málo. Cílem snažení výrobců a operátorů by mělo být, aby zákazník mohl používat jedno zařízení pro všechny tyto potřeby. Tak jsem zvědav, co si malá Jane bude brát do Cannes příští rok...</p>

<p>
Dobrá byla <STRONG>presentace Paula Otelliniho z Intelu</STRONG>. Ten hodně tlačil na WiMax a vychvaloval jej jako broadband technologií budoucnosti, presentoval i slide (mám ho vyfocený a časem ho dodám)&#160;a video z praktických zkoušek sítí. Jenže pak ho <STRONG>trochu utřel moderátor Walter Mossberg z Wall Street Journalu</STRONG>, když usoudil, že je divné, že taková hromada operátorů investuje tolik peněz do 3G sítí, když WiMax slibuje totéž za zlomek nákladů. A v tom je jádro pudla - WiMax slibuje, ale rádiové technologie mají své určitě zákonitosti, které ani pan Moor nepřekročí, alespoň to zatím nevypadá. Ostatně Otellini se Moorovym zákonem vydatně oháněl a ukazoval, jak se ho Intel snaží držet i v rádio technologiích. Zatímco dnes je mobilní telefon hromada cca 200 součástek, z nichž tak 80 % je digitálních. Otellini tvrdí, že Intel v roce 2008 nabídne mobil prakticky v jediném cípu v technologií menší jak 90 nm&#160;a 90% mobilů bude digitálního. </p>

<p>
<STRONG>Intel také představil svoji ZOAR referenční platformu mobilů</STRONG>. Ta podporuje WiFi, GSM/GPRS i bluetooth a nabízí vysoký výkon postavený kolem procesoru Xscale, takže bude možné dělat kvalitní fotky, ukládat a přehrávat kvalitní video atd atd. ZOAR podporuje Windows, Linux&#160;i Symbian platformu.&#160;Intel slibuje, že výrobky na ZOARu budou dostupné už v roce 2005 a že budou opravdu nabízet v málem rozměrů maximum schopnosti. Jak říkám já - počkáme a uvidíme.</p>

<p>
To je z dnešních keynotes všechno, nyní <STRONG>začíná blok video services</STRONG>, takže se jdu podívat na to, jak jsou daleko operátoři s možnosti posílat video do mobilních sítí. Tady v Cannes v testovacích sítích určitě :))) (automaticky <A href="http://nlp.fi.muni.cz/cz_accent/index.php" target=_blank>Ohakovano</A>)</p>