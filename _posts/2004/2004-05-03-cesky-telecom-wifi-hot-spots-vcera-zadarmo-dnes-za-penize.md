---
ID: 1012
author: Patrick Zandl
layout: post
oldlink: 'https://www.marigold.cz/item/cesky-telecom-wifi-hot-spots-vcera-zadarmo-dnes-za-penize

  '
post_date: 2004-05-03 08:26:00
post_excerpt: ''
published: true
summary_points:
- Český Telecom zpoplatnil WiFi hotspoty od května, uživatelé byli informováni krátce
  před zpoplatněním.
- WiFi hotspoty Telecomu stojí 2 Kč za každé započaté 3 minuty spojení bez slev.
- Platba za WiFi hotspoty je možná pouze kartou zakoupenou v Telepointu.
- Telecom a Eurotel umožňují vzájemné využívání hotspotů, správu převezme Eurotel.
title: Český Telecom WiFi Hot Spots -  včera zadarmo, dnes za peníze
---

<p>
Český Telecom poměrně netradičně oznámil, že končí s testovacím provozem svých WiFi hotspotů a od května za jejich provoz vyžaduje platby. Nebylo by na tom nic divného, kdyby mi jako registrovanému uživateli WiFi služby nepřišel email o zpoplatnění služby 30. dubna v 21:23 tedy necelé tři hodiny před zpoplatněním. Ptal jsem se v Nescafé a tam o tom nic nevěděli ještě v neděli, že je nutno platit a ani neměli kupony na zprovoznění...</p>

<p>
Takže jak je to s cenami? Platí <STRONG>se 2 Kč za každé započaté 3 minuty spojení.</STRONG> Nejsou žádné slevy za množství, žádné paušální měsíční předplatné, můžete si pouze v Telepointu koupit kartičku obsahující 300 nebo 500 Kč předplatného. </p>

<p>
Cena to není nejvyšší, pokud službu porovnáme s ostatními nabídkami, hotspoty také nejsou v residenčních oblastech a prakticky nemají venkovní pokrytí, takže asi nikoho nezarazí, že není žádný paušální měsíční poplatek. Hotspoty jsou v poměrně atraktivních lokalitách, takže bych řekl, že s cenou nebude problém - větší problém bude s platebními metodami, protože nelze platit žádnou SMS ani voláním na 900 linku, jen nákupem kartičky, kterou na místech, kde hotspoty jsou, zatím neprodávají...</p>

<p>
Testeři dostanou kredit 250 Kč. </p>

<p>
Hotspoty Eurotelu a Telecomu také mohou využívat uživatelé mezi sebou navzájem. Je to dané dohodou mezi Telecomem a Eurotelem o tom, že hotspoty Telecomu postupně začnou spravovat lidé z Eurotelu. Dalo by se to přirovnat k vnitrostátnímu roamingu...</p>

<p>
Zdroj: <A href="http://www.telecom.cz/wifi/" target=_blank>web Telecomu</A>.</p>