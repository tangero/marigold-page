---
ID: 1274
author: Patrick Zandl
layout: post
oldlink: 'https://www.marigold.cz/item/nekolikero-duvodu-proc-dnes-nejit-do-prace

  '
post_date: 2004-08-26 08:31:00
post_excerpt: ''
published: true
summary_points:
- Dovolená byla vzata na narozeniny, které autor nechce trávit prací.
- Problémy byly vyřešeny nebo přesunuty, kontakt by je mohl vrátit.
- Nedostatek spánku a riziko jízlivosti při dotazech na software.
- Setkání s uklizečkou a zbytečné hádky s programátory vedou k volnu.
title: Několikero důvodů, proč dnes nejít do práce&#8230;
---

<p>
Rozhodl jsem se dnes ráno provést průzkum, shromáždit body pro a proti rozhodnutí jít do práce a na základě tohoto průzkumu se rozhodnout. A zjistil jsem, že:</p>

<ul>
<li>jsem si vzal jeden den dovolenou, maje dnes narozeniny, které bych nerad trávil prací</li>
<li>včera jsem získal dojem, že jsem vyřešil všechny problémy, které se v hojné míře nakupily, nebo jsem je úspěšně přesunul na jiného kompetentního řešitele (příkladmo na straně dodavatele). Jít do práce či zapnout firemní mobil hrozí rizikem, že se tito pokusí mi problém přehrát zpět. Když nebudu reflektovat, budou se s tím muset poprat sami.</li>
<li>v souvislosti s řešením problémů jsem také získal dojem, že by nebylo od věci se trochu vyspat...</li>
<li>bych mohl kouknout do kalendáře a pak se jít programátorů zeptat, kdy bude ten software, u něhož mám termín dokončení 30.4.2004. Při té příležitosti bych mohl být jízlivý či téže sprostý a to bych nerad, už proto, že by se nic nezměnilo</li>
<li>bych mohl potkat uklizečku a toužil bych se jí zeptat, jestlí jí nápis "vyhodit" na krabici s odpadky něco nenapovídá. Dopadl bych, jako s programátory. </li>
</ul>
<p>
Při pohledu na samá negativa je myslím rozhodnuto - dneska je den toulek po městě, knihkupectvích a jiných kratochvilných podnicích... :)</p>