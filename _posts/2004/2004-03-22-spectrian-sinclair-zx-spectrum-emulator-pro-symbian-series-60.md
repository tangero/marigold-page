---
ID: 934
author: Patrick Zandl
layout: post
oldlink: 'https://www.marigold.cz/item/spectrian-sinclair-zx-spectrum-emulator-pro-symbian-series-60

  '
post_date: 2004-03-22 08:31:00
post_excerpt: ''
published: true
summary_points:
- Spectrian je emulátor ZX Spectra pro telefony Symbian Series 60 od White Cloud Software.
- Emulátor Spectrian podporuje formáty Z80, SNA a TAP pro nahrávání programů.
- Spectrian zdarma zabírá 170 KB, placená verze umožňuje screenshoty a mapování kláves.
- Autor článku zažil osmibitovou nostalgii na CeBITu, viděl Commodore a Amigy.
title: Spectrian -  Sinclair ZX Spectrum Emulator pro Symbian Series 60
---

<p>
Tohle byste rozhodně neměli minout - Spectrian je <STRONG>emulátor ZX Spectra pro Symbian Series 60 telefony </STRONG>a na svědomí ho má firma <A href="http://www.whitecloudsoftware.com/" target=_blank>White Cloud Software</A>.&#160;Emuluje procesor Z80, kvalitně emuluje zvuk, umí se tvářit jako Spectrum Spectrum 48K / 128K / +2 / +2A a programy do něj můžete nahrávat z nejrůznějších abandon archivů ve formátu Z80, SNA a TAP a to jak emailem, tak přes bluetooth a infraport. </p>

<p>
<IMG height=208 alt="Spectrian - emulátor ZX Spectra" src="/wp-content/uploads/spectrian-emulator.gif" width=176 align=right border=1>Spectrian zabere 170 KB paměti a je zdarma, registrovaná verze umožňuje za 15 &#8364; ukládat screenshoty obrazovek (už dlouho přemýšlím, jak se tomu říká česky) a mapovat po svém klávesy. </p>

<p>
A nyní tipovací soutěž - jak se jmenuje hra na obrázku?</p>

<p>
Osmibitovou nostalgii jsem si užil na CeBITu. Jednak jsem ve Future zóně (jak paradoxní) našel expozici starých počítačů včetně Commodore 64, mého miláčka. A pak jsem našel expozici samotné firmy Commodore, ovšem byl to ministánek kdesi v rohu na hranici viditelnosti. Měli tam Amigy i 64 a 128, bohužel je neprodávají, jen nostalgicky vystavovali, firma samotná dělá nejrůznější elektrošunty jako joysticky, minirádia a moc dobře se jí nevede. Musím popátrat po webu, jak daleko jsou plány na nový Amiga hardware a software, který dělá jedna firma a chtěl to předvádět už vloni...<BR></p>