---
ID: 827
author: Patrick Zandl
layout: post
oldlink: 'https://www.marigold.cz/item/p2p-knihovna-dostala-jmeno-nalanda-a-vypada-to-ze-se-dodela

  '
post_date: 2004-02-02 16:35:00
post_excerpt: ''
published: true
summary_points:
- P2P knihovna je projekt pro sdílení knih a jiných statků mezi lidmi.
- Michal Kára programuje software pro P2P knihovnu a projekt se blíží dokončení.
- Název projektu je Nalanda, inspirovaný starověkou buddhistickou univerzitou.
- Doména nalanda.cz je zaregistrovaná a pracuje se na logu a designu.
title: P2P knihovna dostala jméno Nalanda a&nbsp;vypadá to, že se dodělá&#8230;
---

<p>
Možná si pamatujete, jak jsem <A href="/zprava.html?id=26268">na Marigoldovi hledal</A> zdarma pracujícího programátora a jak mne překvapilo, že se jich přihlásilo hned několik. Šlo <STRONG>o projekt P2P knihovny</STRONG>, tedy internetového místa, kam si lidé zapíšou knihy, jež jsou ochotni půjčovat ostatním a zájemci si je zde budou moci vyhledávat a žádat o jejich půjčování. Půjčování probíhá osobně nebo za úhradu poštovného poštou, vše hlídá samozřejmě mazaný software. Ještě před měsícem to byl jen takový sen, ale jak to tak vypadá, Michal Kára se s tím už nějak popere, protože toho naprogramoval už tolik, že by to byla škoda nedodělat. Pro zájemce, s čím se potýká, zadání je zde&#160;<A href="http://www.marigold.cz/priloha/P2Pknihovna.rtf">jako RTF soubor</A>.</p>

<p>
Minulý víkend jsem zapřemýšlel nad tím, jak by se ten projekt měl jmenovat - a protože už se vyskytly ohlasy, že by se jím nemusely vyměňovat jen knížky, ale třeba i CD a další hmotné statky, rozhodl jsem se pro nějaký neutrální název. Dlouho jsem nemohl na nic přijít, až mne osvítilo - a <STRONG>celý projekt dostal jméno Nalanda na počest starověké buddhistické university</STRONG>. Původně jsem přemýšlel i o jménu Alas na počest Omara ben Alase, kterému křesťanská dějeprava nespravedlivě ublížila nařčením z toho, že zapálil alexandrijskou knihovnu, Nalanda.cz mi nakonec přišla ale hezčí. A tak jsem registroval doménu nalanda.cz a Míra Kučera&#160;se snaží na toto téma namalovat nějaké hezké logo a design. Tož jsem ještě zvědav, jak tohle všechno nakonec dopadne :)</p>