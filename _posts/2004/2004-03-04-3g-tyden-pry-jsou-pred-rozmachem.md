---
ID: 896
author: Patrick Zandl
layout: post
oldlink: 'https://www.marigold.cz/item/3g-tyden-pry-jsou-pred-rozmachem

  '
post_date: 2004-03-04 08:11:00
post_excerpt: ''
published: true
summary_points:
- GSM kongres a souboj šéfů Vodafone a T-Mobile dominovaly 3G událostem týdne.
- Vodafone spustil UMTS sítě v sedmi zemích, ale pouze jako datovou službu.
- Nedostatek vhodných mobilních telefonů je největším problémem startu UMTS sítí.
- Symbian 8.0, operační systém pro chytré mobily, získal podporu 3G sítí.
title: "3G Týden: prý jsou před rozmachem…"
---

<P align=left>O 3G témata je stále více zájmu, zase jich ale není tolik, aby se tomu dalo věnovat každý den a mělo to nějaký rozsah, který kromě kusé informace také přinese srovnání s okolím. Takže jsem se rozhodl pro formát týdeního shrnutí s tím, že když nebude nic zajímavého, tak prostě nebude ani 3G týden. </p>

<p>
Tento 3G týden je zcela <STRONG>ve znamení 3GSM kongresu v Cannes a souboje Arona Sarina s René Obermannem, šéfů Vodafone a T-Mobile</STRONG>.</p>

<p>
Oba pánové považují tento rok pro UMTS sítě za přelomový, jak by ne, v tomto roce spustily obě firmy své UMTS sítě. </p>

<p>
<STRONG>Vodafone spustil UMTS sítě v sedmi zemích</STRONG>: Německu, Holandsku, Itálii, Portugalsku, Španělsku, Švédsku a ve Velké Británii, ve všech zemích ale 3G funguje pouze jako datová služba s kartou Vodafone Mobile Connect 3G/GPRS. I tak je to ale zajímavé - data jsou v UMTS síti přenášena rychlostí až 384 Kb/s v downloadu, pokud není UMTS v dosahu, provede přechod do GPRS sítě. </p>

<p>
<STRONG>T-Mobile svoji německou UMTS síť spustil maličko jinak</STRONG> - nabízí v ní i hlasové hovory, ovšem v případě, že si zákazník sám někde pořídí 3G telefon, T-Mobile Německo je sám nenabízí. Do nabídky ale uvádí Data Card, prakticky stejnou datovou kartu jako Vodafone. Cena datových přenosů ale je stejná, jako v GPRS síti, tedy 9 Euro za 1 MB dat. </p>

<p>
Obermann se Sarinem se shodují na tom, že největším problémem startu UMTS sítí je <STRONG>nedostatek (vhodných) mobilních telefonů</STRONG>. Ty, které jsou v nabídce, jsou velké, mají problematickou výdrž na baterie a hodně se zahřívají.&#160; A je to tak - kdo se podíval ještě v lednu do nabídky britského UMTS operátora 3, viděl tam telefony, které opravdu nevypadají přehnaně lákavě oproti stávajícím GSM telefonům a ani jejich funkce nejsou okouzlující. </p>

<p>
<IMG height=280 alt="LG U8150" src="/wp-content/uploads/lg8150.jpg" width=350 align=right border=1>Situace se postupně zlepšuje. V Cannes byly představeny nové telefony pro UMTS/GSM. Véčko <STRONG>NEC e616</STRONG> s vestavěným bluetooth, USB podporou, GPS, javou, kamerou, displejem 65k barev a GPRS Class 8, 19MB paměti a podpora Memorystick Duo. Dalším véčkem <EM>(na obrázku 8150)</EM> je <STRONG>LG U8150/8100</STRONG> - rovněž s podporou UMTS/GPRS Class 10, kamerou v otočném kloubu, USB, IrDa, videopodpora, java, displej 262k barev a 256 MB paměti. Podobně je na tom <STRONG>Samsung SCH-W110</STRONG> a se svojí <A href="http://mobil.idnes.cz/mobilni_komunikace/mobilni_telefony/abecedni_prehled_mt/motorola/motorolaa1000040211.html" target=_blank>řadou 1000 </A>přišla i Motorola. </p>

<p>
Také <STRONG>Jorma Ollila, šéf firmy Nokia, potvrdil, že firma chystá další 3G telefony</STRONG>, výrazně sdílný ale nebyl. Spolu s dalšími zdrženími Ericssonu Z1010 je to další voda na mlýn pesimistických výroků k evropským výrobcům - Ollila ale na to namítal, že <STRONG>Nokia bude raději testovat a dodávat na trh pořádně vyladěné telefony</STRONG>, než nabízet problematicky použitelné telefony. A v tom má pravdu - dnes prodávané UMTS telefony mají špatné funkční vlastnosti, z těch právě prodávaných nemůže žádný parametry (výdrž, váha, vzhled) konkurovat současným GSM telefonům a ovládání rozšířených funkcí jako videokonference, je problematické, nebo nebylo implementováno. Však i LG U8150 je citelně větší véčko, než jiná véčka pro GSM od téhož výrobce a jeho váha je 126 gramů. Modelu Ericsson Z1010 se dokonce přezdívá <EM>"BigMac"</EM> - i on je rozměrově větší, vypadá ale velmi elegantně. </p>

<p>
<STRONG>ThreePay - předplacené 3G</STRONG></p>

<p>
Významnou událostí v britské síti 3 bylo spuštění předplacené služby ThreePay. Jde vlastně o první předplacenou službu v UMTS síti. Kupony předplacené služby mají v každém případě platnost 30 dní a nabízejí se v hodnotách 15, 25 a 35 liber, za tuto hodnotu nabízejí 100, 500 nebo 750 minut hovoru bez rozlišení sítě. Textová zpráva stojí 10 pencí, za dalších 10 liber si může zákazník dokoupit měsíční předplatné k textovému a videoobsahu sítě 3. Co je ale slabinou - ThreePay je dostupné pouze s telefonem Motorola A835. Alespoň zatím. Trojka přitom právě do prodeje uvádí mimo Motoroly A835 také NEC e616 a e313, Motorola A 925 by měla následovat. </p>

<p>
Další síť 3 provozovaná společností Hutchison Whampoa v Hongkongu získala za první měsíc svého fungování 50 000 zákazníků. Britská "Trojka" získala při svém startu&#160;vloni v březnu&#160; 25 000 zákazníků a italská 90 000 zákazníků. Hongkongská "Trojka" startovala 27. ledna 2004.</p>

<p>
<STRONG>Motorola A925<BR></STRONG>Motorola na trh konečně začne dodávat svůj UMTS telefon A925 - tisková zpráva o jeho uvolnění do distribuce právě vyšla a podrobnosti o telefonu jsou zde.</p>

<p>
Operátor <STRONG>Orange označil letošní červen termínem startu své 3G</STRONG> sítě ve dvaceti městech Velké Británie a Francie, jako jsou Londýn, Manchester, Edinburgh, Toulouse a Lille. Orange v současné době testuje svoji 3G síť za pomoci 4000 testovacích klientů. </p>

<p>
<STRONG>DoCoMo má problémy s FOMA P900i<BR></STRONG>Pouhé dva týdny po zahájení prodeje nových 3G telefonů FOMA P900i je musel japonský operátor NTT DoCoMo jejich prodej zastavit. Důvodem byla softwarová chyba, která bránila přijímání emailů v případě, že véčkový telefon byl příliš brzy uzavřen po zapnutí. Od 6. února bylo prodáno přes 68000 těchto telefonů. Do telefonů je dodávána oprava firmware a jejich prodej se opět rozjíždí. </p>

<p>
A na závěr dobrá zpráva: osmá verze nejrozšířenějšího operačního systému pro chytré mobily <STRONG>Symbian se dočkala rozšíření o podporu 3G sítí</STRONG>. Smartphone se Symbian 8.0 by se tak na trhu mohly objevit do konce letošního roku. Podrobněji <A href="/zprava.html?cislo=27272">o Symbian 8 zde</A>.</p>