---
ID: 996
title: 'Valeski, opravník mých omylů a&nbsp;další drobnosti'
author: Patrick Zandl
post_excerpt: ""
layout: post
oldlink: >
  https://www.marigold.cz/item/valeski-opravnik-mych-omylu-a-dalsi-drobnosti
published: true
post_date: 2004-04-22 18:25:00
---
<p>
Na Mobil.cz jsem napsal článek věnovaný pokusům o odvolání šéfa Eurotelu T. Valeskiho. Jmenuje se <A href="http://mobil.idnes.cz/publicistika/valeski040422.html" target=_blank>Valeski: příliš dobrý, aby tu byl s námi</A> a na zítra chystám pokračování, protože i dnes to bylo napínavé. Kdyby mi někdo z Eurotelu poslal ten anglický překlad, co po firmě koluje, uvítal bych to - rád bych ho viděl. </p>

<p>
Dneska jsem poletoval po zákaznících a dělal jednu presentaci za druhou. Zjistil jsem, že většina zákazníků si představuje, že požadavek na odeslání SMS do mobilní sítě nám předá zavoláním odkazu ve stylu <EM>www.pipeline.cz/poslisms.php?cislo=603604605&amp;text=Ahoj</EM> a strašně je překvapí, když mluvím o nějakém XML, IPSec, zabezpečení a podobných věcech. Donutilo mne to stáhnout si z obrazovky elektronický Notepost, kam si píšu hesla. </p>

<p>
Také se musím kát z chyby. <A href="http://mobil.idnes.cz/mobilni_komunikace/mobilni_technologie/zpravy-mobilni_technologie/cdma040420.html" target=_blank>Ve článku</A> věnovaném CDMA2000 EVDO Eurotelu jsem tvrdil, že sdílený kanál pro upload (reverse link) je omezen na 153 Kb/s. Kamojedov <A href="http://vucako.bloguje.cz/37201_item.php" target=_blank>opravuje</A>, že bludařím, protože mobilní stanice může data odesílat najednou na více základnových stanice přes soft handoff. Čímž může odesílání dat vzrůst. Do článku jsem to nenapsal, protože jsem si nebyl jistý, že to CDMA2000 umí a neměl jsem, kde to ověřit, mám knihy jen o WCDMA a investovat další tři kila doláčů do CDMA2000 literatury, na to momentálně nemám náladu :( Navíc jsem se utěčoval tím, že jen minimum zákazníků se dostane do dosahu více BTS. Ať tak jak tak, je to chyba. Ach jo, já to CDMA2000 fakt nepochopím :(</p>

<p>
Taky jsem zapoměl říct, že to CDMA Eurotelu bude mít obchodní název Data Express.</p>
