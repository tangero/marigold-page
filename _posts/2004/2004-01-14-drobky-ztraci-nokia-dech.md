---
ID: 790
title: 'Drobky: ztrácí Nokia dech?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-ztraci-nokia-dech
published: true
post_date: 2004-01-14 08:50:00
---
<p>
Dnešní přehled drobností z internetu bych začal článkem na MobilManii nazvaným <A href="http://www.mobilmania.cz/Mobilnitelefony/Ar.asp?ARI=106317&amp;CAI=2103" target=_blank>Nokia ztrácí dech. Kde dělá chyby?</A> Článek&#160;napsal, jestli se nemýlím, prodejce mobilů a je to typický příklad záměny příčiny a důsledku. Nokia neztrácí dech, ale firmy, které ho měly léta zaražený, ho končeně chytají. Už jen mezititulky v článku dávají důvod domnívat se, že ani sám autor není tím pravým zvěrozvěstem. Copak <STRONG>Mnoho modelů pro nic</STRONG> neprotiřečí <STRONG>Zákazníci chtějí výběr</STRONG>? Pamatuji se, jak jsem na přelomu osmdesátých let čítal články&#160;o tom, jak přeci nikdo z nás nepotřebuje takové systémy, jako jsou Windows a že Microsoft je s nimi úplně mimo (to byly Windows ve verzi 2.5 a do veleúspěšných trojek byla dlouhá cesta). Ve stejné pozici je Nokia - co se na obyčejném GSM telefonu dalo vylepšit, to udělala. Co s ním dál? O tom se nám teď hezky básní, jenže výrobci telefonů musí počítat a predikovat na dva roky dopředu. A to už není taková legrace, jako dnes napsat <EM>"Proč Nokia vůbec vyrábí řadu 6610/7210/6100".</EM> Mimochodem, zkuste si někdy vypsat funkce mobilů Nokia a zařadit k nim konkurenci ostatních výrobců... Více by mne znervozňovalo to, že Nokia nedodává paletu 3G telefonů.</p>

<p>
Na Mobil.cz včera vyšel článek <A href="http://mobil.idnes.cz/mobilni_komunikace/mobilni_technologie/mbofdm040113.html"><STRONG>Technologie UWB pro ultrarychlá bezdrátová data trpí rozkolem</STRONG></A>. Doporučuji k přečtení pro zájemce o UWB.</p>

<p>
Na Silicon.com vyšel zajímavý článek o tom, že<STRONG> Orange bude do svých sítí uvádět funkci Push to talk</STRONG> pod názvem TalkNow. Důležité je, že by se tato funkce ještě letos měla rozšířit z britské sítě Orange i na Slovensko. (Zdroj: <A href="http://www.silicon.com/networks/mobile/0,39024665,39117749,00.htm" target=_blank>Silicon.com</A>)</p>

<p>
Když už cituji ten Silicon.com, prima je také přehled nejdůležitějších událostí roku 2003 podle mínění redakce. A to včetně nigerijského spamu. Safra, já jsem myslel, že nigerijský spam už je mnohem starší záležitost a že existuje prakticky odjakživa :) Silicon<EM>.com:</EM><A href="http://www.silicon.com/networks/mobile/0,39024665,39117497,00.htm" target=_blank><EM>Top 10 stories of 2003</EM></A><EM>.</EM></p>

<p>
Na AAS Device najdete <A href="http://www.allaboutsymbian.com/devices/viewarticle.php?id=52" target=_blank>zajímavý článek </A><STRONG>Predictions for 2004 focused on Symbian and Mobile issues.</STRONG> Je to soupis trendů, které podle autora budou kolem Symbian zařízení a je zajímavé se s tím článkem seznámit.</p>

<p>
<STRONG>Aireo je zajímavý MP3 přehrávač, který se k počítači připojuje pomocí WiFi</STRONG>. Presentováno na CES, cena kolem 300 USD. Inu, bude záležet na ovládacím software, zda to k něčemu bude nebo to bude jen dobrá myšlenka s mizernou realizací. Zdroj: <A href="http://www.twincities.com/mld/twincities/business/technology/personal_technology/7694940.htm" target=_blank>TwinCities.com</A>.</p>

<p>
Rychlodrobky z českých luhů a webů: <A href="http://www.technet.cz/zprava.html?zprava=26563">Není Wi-Fi jako Wi-Fi - stovky produktů neprošly testem</A>&#160;píše Technet. A Živě: <A title="Wi-Fi je světlo, na jaké jsme dlouho čekali; ADSL je naopak zklamáním roku." href="http://www.zive.cz/h/Byznys/AR.asp?ARI=114416">Rok 2003: jaký byl (III) - WiFi a ADSL</A>. Svět sítí se zase ptá (a trochu i odpovídá) <A href="http://www.svetsiti.cz/Tipy.asp?ID=96">Jaká je skutečná propustnost bezdrátových sítí?</A>&#160;ISDN server zase <STRONG>píše o přenositelnosti čísel v českých mobilních sítích</STRONG> a přemýšlí nad tím, <A href="http://www.isdn.cz/clanek.php?cid=5462" target=_blank>jak moc ji potřebujeme</A>. A já říkám, že hodně moc, protože jinak se ten už trochu zatuchající mobilní rybníček nerozhýbá...</p>

<p>
A na závěr nepochybně <A href="http://magovec.servebeer.com/filez/pribeh.html" target=_blank><STRONG>pravdivý příběh o přechodu z Windows na Linux</STRONG></A>. Podle některých podpultových informací jde o součást marketingové kampaně Microsoftu :) V češtině, stojí za přečtení, pokud máte rádi trochu ironie :)</p>
