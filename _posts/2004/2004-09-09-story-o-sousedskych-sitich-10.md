---
ID: 1310
author: Michal Krsek
layout: post
oldlink: 'https://www.marigold.cz/item/story-o-sousedskych-sitich-10

  '
post_date: 2004-09-09 16:38:36
post_excerpt: ''
published: true
summary_points:
- CZFree.Net funguje skorotchánovi díky novému kabelu a anténě na střeše.
- Duchovní vůdce vedlejší obce povolil směrování mimo CZFree, statické směrování je
  dočasné.
- Ovislink router nelze nastavit, běží v režimu bridge, DHCP server dělá směrovač.
- Cendrův Supernet je dočasné internetové řešení, Duron topí, směrovač bude přemontován.
title: "Story o sousedských sítích (10.)"
---

<p>
Hurá Hurá. Poté, co jsem vytáhl ten původní kabel v lokalitě dvě, nahradil ho proměřeným nakonektorovaným kabelem, se CZFree.Net dostal i na desktop skorotchána. Na následujícím obrázku je vidět, jak nově vypadá střecha v lokalitě dvě. Anténa nahoře je živá, síto čeká na oživení a tyčka slouží pro konektivitu k bazénu.</p>
<div class="rightbox"><img src="/wp-content/uploads/rsscache/20040909-antena.JPG" alt="Stav na střeše" width="440" height="365" /> </div><p>
Následně jsem ještě musel vykomunikovat s duchovním vůdcem vedlejší obce povolení směrování mimo rozsah CZFree. Oba zatím používáme statické směrování a zatímco já na něj měl default, on dále posílal moje pakety pouze do rozsahu 10/8 (AKA CZFree.Net).</p>
<p>
Zároveň jsem zjistil, že přinutit ten hardwarový &#8220;router&#8221; od Ovislinku k tomu, že default route má na jiném rozhraní, než je nastaveno ve firmware, je nemožné. Takže jsem ho začal provozovat pouze v režimu bridge. DHCP server dělá směrovač. </p>
<p>
<img src="/wp-content/uploads/rsscache/20040909-zatisipudanetu.JPG" alt="Zátiší s půdaNETem" width="300" height="400" /></p>
<p>
Připojení druhé vsi je zatím nemožné (topoly jsou topoly). Ve hře jsou teď dvě varianty. Oba vidíme na dva pidikomíny, kam bychom mohl dát retranslaci (prezentovanou například jedním AP-1000, pokud se je Vanco Netu nebo Nonamovi podaří přemluvit ke spolupráci).</p>
<p>
Pro internetové připojení jsem se rozhodl použít služeb <a href="http://czfree.thundernet.cz/">Cendrova Supernetu</a>, z čehož nejsem příliš nadšen. Nicméně je to nejbližší iGW a dokud se studenti nevrátí ze školy, je celkem použitelná (pak je třeba trpělivosti). Do doby, než najdeme jiné řešení, jsem ochoten těch 250 kaček měsíčně obětovat.</p>
<p>
Problémům ale není konec. Duron je bohužel výkonné topné těleso a směrovač tak není příliš stabilní. Naštěsí má skorotchán jednu starou plečku (nějaké Pentium nebo K6), do které bychom směrovač přemontovali. Takže mám ještě o víkendu hodinu co dělat.  </p>
<p>
A abych nezapoměl, koukněte na detail notebooku u bazénu. Škoda jen, že teď je bazén spíš pro otužilce. </p>
<img src="/wp-content/uploads/rsscache/20040909-bazenanotebook.JPG" alt="Notebook u bazénu" width="500" height="380" />
</p>