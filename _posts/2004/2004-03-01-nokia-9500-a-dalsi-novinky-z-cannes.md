---
ID: 890
title: 'Nokia 9500 a&nbsp;další novinky z&nbsp;Cannes'
author: Patrick Zandl
post_excerpt: ""
layout: post
oldlink: >
  https://www.marigold.cz/item/nokia-9500-a-dalsi-novinky-z-cannes
published: true
post_date: 2004-03-01 08:56:00
---
<p>
V Cannes jsem měl možnost sáhnout si na nové zde představené mobily. A tak si říkám, proč se nepodělit o dojmy. Především Samsung SGH-D410 se mi naprosto nelíbil. Je to velký telefon, u kterého má velký displej jen mizivé odpostatnění, kromě toho, že při psaní/čtení SMS či wapování vidíte větší kus zprávy. Ano, promiňte, zapoměl jsem, že s tím lze natáčet videa. Je to velká kraxna a i přes ten povyk, co kolem toho dělal Samsung, se mi to zdá docela nepraktický mobil. </p>

<p>
Naopak <STRONG>příjemně překvapila Nokia 9500</STRONG>. Bohužel se mi nepodařilo jednu stopit na dlouho, mohl jsem si s ní pohrát jen v press stánku. Ale udělala opravdu výborný dojem. Ačkoliv se dloho hovořilo o tom, že telefon bude vybaven WiFi i EDGE, raději jsem si na nadšení počkal, až to Nokia oficiálně potvrdí. S telefonem se pracuje stejně, jako s 9310, jen ta klávesnice je citelně pohodlnější a také funkce jsou modernější. Nový komunikátor v sobě má vlastně všechno, co by člověk očekával a ani cena 800 &#8364; není nepřiměřená tomu, co je/bude na trhu. Prostě dávám jedničku s hvězdičkou a přidávám vlastní (tedy nikoliv press) obrázek. Možná jen dotykový displej bych ještě ocenil, ale rozhodně ne za příplatek ;)</p>

<P align=center><IMG height=246 alt="Nokia 9500" src="/wp-content/uploads/nokia9500.jpg" width=350 border=1></p>

<P align=left>Z dalších telefonů mne zaujalo <STRONG>Sendo X600</STRONG> (naživo jsem ho viděl snad poprvé) vybavené Symbianem a Series 60. Sendo si Series 60 naskinovalo posvém, podle mne to vypadá graficky atraktivněji, než na Nokia telefonech. Jenže za účelem posílání MMS zpráv hledám něco, co má solidní (megapixelový) fotoaparát a takové telefony se v Cannes pro GSM neukazovaly - Nokia bude představovat svůj GSM megapixel se Series 60 (a bohuže s klávesami v řadě po straně displeje) až na CeBITu, Sony Ericsson svou T650 zřejmě také. </p>

<P align=left>Komunikátor <A href="http://mobil.idnes.cz/mobilni_komunikace/mobilni_telefony/abecedni_prehled_mt/motorola/motorolavcannes1040225.html" target=_blank><STRONG>Motorola MPx</STRONG></A> se mi sice koncepcí líbí a své přiznivce si asi najde, pro mne je ale řešení klávesnice nepraktické, špatně se mi na tom píše, ta vlnovka, kterou z klávesnice Motorola udělala, mne mate. Ale na drobnější poznámky to snad vadit nebude a i přes titěrnost by mělo jít si na to zvyknout, pokud upřednostníte menší rozměry před praktičností psaní.</p>
