---
ID: 1127
author: Patrick Zandl
layout: post
oldlink: 'https://www.marigold.cz/item/alvarion-breezemax-s-nakupem-bych-pockal

  '
post_date: 2004-06-04 09:29:00
post_excerpt: ''
published: true
summary_points:
- Alvarion BreezeMax je první WiMax kompatibilní produktová řada dle draftů specifikací.
- Finální WiMax standardy budou dostupné koncem léta (IEEE) a na podzim (WiMAX).
- Alvarion se modlí, aby se finální standard WiMaxu neodchýlil od draftů.
- Nákup prvních WiMax produktů, včetně BreezeMax, může přinést potíže s kompatibilitou.
title: Alvarion BreezeMax &#8211; s&nbsp;nákupem bych počkal
---

<p>
Včera jsem <a href="/?itemid=1121">psal o tom</a>, jak chlapci z Alvarionu přišli s první WiMax kompatibilní produktovou řadou BreezeMax. Protože jsem šťoura, včera jsem lidi z Alvarionu prospamoval, protože jsem chtěl vědět, jakých specifikací WiMaxu se drží - sám jsem na webu IEEE ani WiMax fóra žádné final specifikace nenašel, pouze datace, že budou někdy koncem léta (IEEE specifikace) a na podzim (WiMAX certifikace).</p>

<p>
Nejdříve se mne snažila odpálkovat nějaká pipka, pravděpodobně z PR. Ta mi poslala nějaké obecné hemzy o tom, jak jsou <i>"open to the standadization work and progress"</i>, naštěstí jsem měl v kapse pár vizitek o patro výše. A ukázalo se, že Alvarion se drží draftů dokumentů s tím, že se hojně modlí, aby se finální standard od draftů příliš neodchýlil. Proto dodávky ve třetím kvartále - to už snad bude první finální standard a bude se pracovat na přizpůsobení BreezeMaxu na jeho požadavky. O tom, že by výrobek byl ihned od počátku certifikován WiMax fórem a tím pádem zaručeně kompatibilní s ostatními, bych si velké iluze nedělal. </p>

<p>
Takže pokud už jste včera rozbíjeli své prasátko, ještě bych s nákupem počkal, pokud požadujete standardizovanou techniku a možnost později se orientovat na libovolné jiné cenově výhodnější výrobce <i>(a že Alvarion nepatří mezi nejlacinější produkci)</i>. S nákupem prvních WiMax produktů budou (jako se vším) potíže. A zda to půjde vyřešit zadarmo updatem software není zase tak jisné...
</p>