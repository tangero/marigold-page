---
ID: 1142
author: Patrick Zandl
layout: post
oldlink: 'https://www.marigold.cz/item/kniha-sirokopasmovy-internet-pristupove-a-domaci-site-rita-puzmanova

  '
post_date: 2004-06-14 08:20:40
post_excerpt: ''
published: true
summary_points:
- Kniha Širokopásmový Internet od Rity Puzmanové (Cpress) má 380 stran.
- Popisuje technologie přístupových sítí, včetně DSL, optiky, WiFi, mobilních sítí
  a dalších.
- Kniha je spíše přehledem technologií, vhodná pro rychlé zjištění vlastností a parametrů.
- Polovina knihy se věnuje bezdrátovým sítím, druhá kabelovým technologiím.
title: Kniha Širokopásmový Internet – Přístupové a domácí sítě (Rita Pužmanová)
---

<p>
O víkendu jsem si koupil (zřejmě docela nově vyšlou) knihu Rity Puzmanové nazvanou Širokopásmový Internet &#8211; Přístupové a domácí sítě. Vydal Cpress. Kniha má 380 stran a věnuje se technologiím pro první/poslení míli přístupu k internetu, popisuje DSL, optiku, ethernet, bezdrátové sítě WiFi, WiMAX, PAN sítě, VSAT, sítě mobilní (2G i 3G) a také internet po elektrických rozvodech. </p>

<div class="leftbox"><img src="/wp-content/uploads/20040614-kniha-bwa.jpg" alt="Širokopásmový Internet - Rita Pužmanová" width="100" height="130" /></div>
<p>
Asi chápeme, že při rozsahu necelých čtyřset stránek není povídání o tolika technologiích nijak podrobné, každé z nich je věnováno pár stránek, protože třeba jen pod DSL zde najdeme desítku jeho variant. Kniha je tedy spíše a nutně přehledem používaných technologií, takže se o ni můžete opřít, pokud rychle potřebujete zjistit vlastnosti nějaké technologie, její parametry a případně základní technické aspekty jako konkrétní použitou modulaci atd. Zhruba polovina knihy se věnuje sítím bezdrátovým, první polovina je pak určena příznivcům kabelových technologií. </p>

<p>
Knihu jsem pročetl &#8211; v takovém rozsahu nečekejme zázraky a velké detaily. Její hlavní výhodou je opravdu to, že na jednom místě popisuje všechny možné technologie včetně jejich průmyslových derivátů. Dozvíte se tak třeba i o ZigBee, X-10 nebo CEBus. Nevím, co ke knize říci více &#8211; těžko posoudit autorčiny slohové kvality, protože u popisů technického zařízení příliš mnoho stylistiky neužijete, stručnost daná rozsahem je samozřejmě místy na škodu jednoduchému pochopení &#8211; třeba OFDM probrané ve čtyřech řádcích je přeci jen na pochopení náročnější. Ale to už narážím na to, že zde neexistuje žádná odborná literatura na toto téma a že bych od této knihy chtěl, aby ji suplovala. To by ale také musela mít o pět tisíc stránek navíc.  </p>

<p>
Za těch 397 Kč je to dobrá investice do knihovničky... Ku koupi kupříkladu <a href="http://www.vltava.cz/Store/GoodsDetail.asp?c=&#038;sCGoodsID=SE00912636">zde na Vltavě</a>.
</p>