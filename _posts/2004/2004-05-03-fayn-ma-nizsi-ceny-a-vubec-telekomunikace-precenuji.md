---
ID: 1013
author: Patrick Zandl
layout: post
oldlink: 'https://www.marigold.cz/item/fayn-ma-nizsi-ceny-a-vubec-telekomunikace-precenuji

  '
post_date: 2004-05-03 08:53:00
post_excerpt: ''
published: true
summary_points:
- DPH sjednoceno na 19%, telekomunikační služby zdánlivě zlevnily o 3%.
- Fayn snížil cenu meziměstského volání na 1,50 Kč za minutu.
- Kabelová televize zdražuje kvůli přesunu do 19% DPH pásma.
- Internet od UPC zlevní o 3%, satelitní příjem se stává alternativou.
title: Fayn má nižší ceny a vůbec telekomunikace přeceňují
---

<p>
Ke změnám cen docházelo prakticky všude, protože od 1.5. platí nový zákon o DPH. To se sjednocuje na 19%, čímž poklesly ceny telekomunikačních služeb pro koncové uživatele o 3%. Noviny to houfně presentují jako zlevnění telekomunikačních služeb, ale to je kravina - fakticky je to zdražení, protože ještě vloni bylo DPH na telco služby jen 5% - po novém roce se přeřadily do nové skupiny pro DPH a ta se od května o tři procenta snížila. Fuj... :(</p>

<p>
Většina firem tím upozorňuje na nové ceny s DPH. </p>

<p>
<STRONG>Fayn se ale rozhodl, že změní cenu meziměstského volání,</STRONG> to bude nyní u něj levnější o 30 haléřů a vyjde na 1,50 Kč za minutu. To není vůbec špatné!</p>

<p>
Nepříjemně se změna DPH týká i kabelové televize - ta je nyní v 19% DPH pásmu místo 5%, takže ceny půjdou nahoru, UPC už to potvrdila. O tři procenta půjdou dolů koncové ceny internetu přes UPC. Podrobněji <A href="http://digiweb.cz/5-14299460-i00000_d-43" target=_blank>DigiWeb</A>.</p>

<p>
S cenami je to tedy nově moc hezké. Protože satelitní přijímače&#160;jsou stále levnější, vyplatí se dát na balkon satelitní přijímač a zase se připojit na rozvod domovní antény (pro českou TV). Příjem TV se tu sice citelně zhoršil od doby, co Eurotel nedaleko zapnul CDMA (nebo to nesouvisí?), ale dávat pětistovku za příjem TV... Inu, jdu zrušit TV od UPC...</p>