---
ID: 1186
author: Patrick Zandl
layout: post
oldlink: 'https://www.marigold.cz/item/stehovali-jsme-se

  '
post_date: 2004-07-07 09:11:00
post_excerpt: ''
published: true
summary_points:
- Stěhování zahrnuje tisíce knih, které dočasně umístí do sklepa.
- Nový nábytek nakupují postupně, začali ledničkou z Datartu.
- Sedačku výhodně koupili v ASCO Stodůlky, i když chyběl jeden díl.
- Autor hledá vhodnou PHP galerii pro online vystavování fotografií.
title: "Stěhovali jsme se…"
---

<p>
Během těch čtyř dní volna jsme se rozhodli začít stěhovat věci do našeho nového bytu. Nebylo by to tak těžké, rozhodli jsme se prakticky všechen nábytek nechat v bytě starém a všechno pořídit znovu, moc toho zase nepotřebujeme. Problém je v tom, že já mám pár knih a Dita taky. A když říkám pár knih, tak jsou to slovy tisíce, jsem opravdu slušně vybavená knihovna. Což je sice fajn, ale zkuste si tisícovky knih stěhovat. </p>
<p>
Prozatím jsme se rozhodli, že knihovnu umístíme do sklepa, knihy tu zatím skládáme do sloupců na zemi, chystáme se přivést police (on ten sklep je naštěstí větší) a udělat z toho opravdovou knihovnu, kde budou knihy, jež nemusím mít uplně po ruce. Dříve jsem měl knih jednu plnou místnost a v bytě nebylo prakticky k hnutí, navíc kočky s oblibou knihy vyhazovaly na zem a já jsem tím dosti trpěl. </p>
<p>
Rozhodli jsme se, že nábytek a vybavení budeme nakupovat pomalu a uvážlivě. To skončilo tak, že ihned v neděli jsme objednali ledničku v Datartu a v úterý ji přivezli. S postelí a něčím na sedění to bylo horší. Už dlouho jsme brousili po různých obchodem se sedačkami, jenže buďto to bylo podivné (IKEA) nebo pekelně drahé - sedačka za 150 tisíc Kč a nebyla nejhezčí. Nakonec jsme si překvapivě vybrali v ASCO na Stodůlkách, slíbili ji v pátek přivést, byla ještě ke všemu ve slevě za pár tisíc, protože k ní chyběl ten kus se dvěma sedačkami a bylo tam jen křeslo a sedačka pro tři lidi, což bylo navíc přesně to, co jsme chtěli. Jupí... :) Tím jsem utratil celou svoji červnovou výplatu, navíc jsem ji ještě nedostal, takže se prohnul kontokorent...</p>
<p>
Udělali jsme pár fotek nového bytu, <a href="http://tangero.me.cz/zeleneudoli">jsou zde</a>. Při té příležitosti by mne zajímalo, zda nevíte někdo o nějaké slušné PHP galerii, kam by se daly nahrávat a pomocí ní inteligentně vystavovat fotky, komentovat je, popisovat atd? Narazil jsem na Coppermine Photo Galery, jenže se mi ho nedaří rozchodit s ImageMagick a s GD dává příšerné výsledky. I když jinak vypadá slušně a schopně - viz <a href="http://tangero.me.cz/foto/">zde můj pokus</a>. Máte nějaký tip? Zoner Media Explorer je slušný, ale dost offline software...</p>