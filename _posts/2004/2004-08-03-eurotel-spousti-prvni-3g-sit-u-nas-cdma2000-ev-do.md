---
ID: 1228
author: Patrick Zandl
layout: post
oldlink: 'https://www.marigold.cz/item/eurotel-spousti-prvni-3g-sit-u-nas-cdma2000-ev-do

  '
post_date: 2004-08-03 07:48:00
post_excerpt: ''
published: true
summary_points:
- Eurotel spustil první českou komerční 3G síť pro rychlá data.
- EDGE je minimálně čtyřikrát pomalejší než CDMA Data Expres od Eurotelu.
- Ping v CDMA síti se pohyboval na úrovni 140-160 ms při testování.
- CDMA je plně mobilní technologie s lepším zvládáním handoverů než GSM.
title: Eurotel spouští první 3G síť u&nbsp;nás &#8211; CDMA2000 EV-DO
---

<p>
<br/>Na včerejší tiskové konferenci Eurotel spustil první českou komerční 3G síť a sítí třetí generace zůstává bez ohledu na to, že v ní neběží hlasové volání. O rychlá data se stará a stará se o ně dobře. </p>
<p>
Je zbytečné, abych opakoval ceny a další podrobnosti, které přinesl  <a href="http://mobil.idnes.cz/mobilni_komunikace/operatori/sluzby/eurotel_cdma_online040802.html">Mobil.cz zde</a> v online zpravodajství - mají <a href="http://mobil.idnes.cz/mobilni_komunikace/mobilni_technologie/cdma040803.html">zde i článek o tom</a>, jak CDMA2000 EV-DO funguje (trochu stručný, asi bude pokračovat). </p>
<p>
Především je nutno poznamenat, že tiskové konference jsou čím dál tím veselejší. Když se přihlásil Jiří Peterka, stačilo dívat se do tváře D. Duroně z Telecomu, abyste věděli, na co se Peterka hodlá zeptat. Většina novinářů padla smíchy ještě před tím, než se Jiří Peterka stihl zeptat. Za výrok tiskové konference bych označil odpověď Eduarda Ecka, ředitele strategie Eurotelu, na otázku, co říká Eurotel na žalobu T-Mobile u Evropské komise a jestli se nebojí, že budou muset službu zrušit. Eduard Eck pravil: <em>"Nevíme nic o žalobě, víme o žalování."</em> A bylo jasno&#8230;</p>
<p>
Humorným momentem také bylo, když se někdo z novinářů ptal na EDGE a Eck jen suše konstatoval, že <strong>EDGE je minimálně čtyřikrát pomalejší, než Data Expres (CDMA)</strong> a že v něm Eurotel zatím nevidí ekonomickou perspektivu. Na znovu položený dotaz, zda jej spustí do konce roku i Eurotel, Eck odpověděl, že jedině v případě, když se změní ekonomické parametry. </p>
<p>
To je samozřejmě filosofická otázka do diskuse &#8211; budou lidé raději používat pro datové připojení samostatný CDMA modem, nebo citelně pomalejší EDGE integrované ve vlastním mobilním telefonu? EDGE má samozřejmě tu výhodu, že bude v dražších (a do budoucna všech) mobilech vestavěno, takže můžete datovat, aniž byste si objednávali CDMA. Na druhou stranu, pokud chcete opravdu rychlá data a seriosně je používat, jiná cesta než CDMA nebude. Nicméně, to je správná chvíle pro anketku, co vy na to?<br/> (Pokud jste na titulce marigolda, musíte chvíli rolovat bílým místem, než dojedete k anketě, je to nějaký problém s CSS, který nevím, jak odstranit)</p>
<p>
!++0|5|Považujete za výhodnější používat rychlejší CDMA se samostatným modemem nebo pomalejší EDGE integrované v GSM mobilu?|CDMA|EDGE|Zatím nevím|Mobilní data nepouzívám vůbec ++!</p>
<p>
Po tiskové konferenci byla monost si s CDMA pohrát. Vysoupli jsme s MaLérem od notebooku technika a jali jsme se mírně testovat. <strong>Ping se pohyboval na velmi slusné úrovni 140-160 ms</strong>, což dává i ne zase tak dramatický rozptyl 20 ms. Na hraní akčních her po internetu to ale asi nebude. </p>
<p>
Stahovali jsme video z Atlasu, nějaké vystoupení pěveckého souboru, pustili jsme si 300 Kb/s stream a běželo to jako z praku, bez jediného zaškobrtnutí. Je ale také pravdou, že jsme měli celou BTS pro sebe a Eurotel provoz ořezává na IP vrstvě až na 800 Kb/s, takže jsme běželi blízko této rychlosti. Presentace byla v hotelu Four Seasons na nábřeží, Eurotel z druhého břehu přitápěl mobilní BTSkou, prootože presentace byla ve sklepě, kam by se signál nedostal a vyvést externí anténu ven by tam nebylo jednoduché. K té rychlosti: Eurotel očekává, že průměrná rychlost bude kolem 256 Kb/s, tedy zhruba čtvrtmegová linka &#8211; na ni dimenzuje svoji síť.</p>
<p>
Testy budou pokračovat ve středu, kdy to vypadá, že se probojuji k funkčnímu výrobku. Zatím bych řekl, že spokojenost, co ale také čekat při prázdné síti. </p>
<p>
<div class="righbox"><img src="/wp-content/uploads/20040803-btscdma-gps-antena.jpg" alt="GPS anténa pro CDMA" width="187" height="200" /></div></p>
<p>
Následovala návštěva základnové stanice na druhém břehu Vltavy. Jde zatím o jedinou mobilní BTSku pro CDMA, já vůl jsem si nevzal foťák, protože jsem si říkal, že nebude co fotit, takže jsem udělal tři fotky mobilem, které prakticky nejsou na nic. Nicméně dobrý tip pro vyhledávače BTSek &#8211; CDMA BTSka se spolehlivě pozná podle anténky na příjem GPS signálu, protože jde o jedinou u nás provozovanou synchronní síť, kdy jednotlivé základnové stanice jsou časově synchronizovány kvůli lepšímu zvládání handoverů. A přesný čas si berou z GPS. Anténka je na fotce, fotka je příšerná, made by Nokia 6820 (škoda, že v ní není lepší foťák). Hezčí fotky jsou <a href="http://mobil.idnes.cz/mobilni_komunikace/mobilni_technologie/cdma_fotkybts040803.html">zde na Mobil.cz</a>.</p>
<p>
Což také připomíná častou otázku &#8211; ano, <strong>CDMA je plně mobilní technologie, má výrazně lepší zvládání handoverů, než GSM</strong>, například podporou soft/er handoverů, kdy je terminál přihlášen k více BTSkám nebo sektorům najednou a síť si ho může snáze předávat. Můžete jet autem a při tom surtfovat, vše funguje do okamžiku, kdy se vybouráte nebo kdy vyjedete ze signálu, jednotlivé základnové stanice nebo jejich sektory si CDMA modem předávají. </p>
<p>
O CDMA by se toho dalo ještě hodně napsat. Zatím to shrnu tak, že za 1070 Kč s DPH to vypadá na velmi pěknou nabídku, která mne upřímně řešeno ještě příjemně překvapila &#8211; čekal jsem o něco vyšší cenu. </p>
<p>
PS: MaLérovy postřehy z tiskovky a CDMA <a href="http://www.maler.cz/">jsou zde</a>. </p>
<p>
PPS: Při této příležitosti je zajímavé <a href="http://mobil.idnes.cz/mobilni_komunikace/mobilni_technologie/cdma450031026.html">podívat se na první článek</a> věnovaný CDMA Eurotelu, který vyšel v listopadu loňského roku, když se moc nevědělo, jak si to Eurotel vlastně představuje. Vždy je dobré ohlédnout se na vlastní článek, v čem se člověk netrefil...</p>