---
ID: 835
author: Patrick Zandl
layout: post
oldlink: 'https://www.marigold.cz/item/wifidrobky-wpa2-ieee802-11e-download-knihy-o-wifi-ve-slovenstine-tip-na-rdc-cz

  '
post_date: 2004-02-05 10:47:00
post_excerpt: ''
published: true
summary_points:
- WPA2 bezpečnostní standard od Wi-Fi Alliance má vyřešit problémy původního WPA.
- IEEE 802.11e standard doplní QoS do WiFi sítí pro aplikace náročné na spolupráci.
- Výrobci odkládají 5GHz WiFi zařízení kvůli nejednotnosti Evropy ohledně 802.11h.
- Slovenský překlad knihy Bezdrátové komunitní sítě je zdarma na SkFree.Net.
- RDC.cz nabízí seriál o Bluetooth a tutoriály pro Symbian a J2ME aplikace.
title: 'WiFidrobky: WPA2, IEEE802.11e, download knihy o&nbsp;WiFi ve slovenštině,
  tip na RDC.cz'
---

<p>
Wi-Fi Alliance připravuje <STRONG>bezpečnostní standard WPA 2</STRONG>, standard by měl projít v polovině tohoto roku a měl by zavřít některé problémy, které se objevily s původním WPA. Podrobněji česky <A href="http://technet.idnes.cz/zprava.html?zprava=26936" target=_blank>Technet</A> a anglicky <A href="http://www.theregister.co.uk/content/69/35332.html" target=_blank>The Register</A>.</p>

<p>
Na Lupě zase najdete <A href="http://www.lupa.cz/clanek.php3?show=3211" target=_blank>článek Rity Puzmanové </A><STRONG>na téma IEEE 802.11e</STRONG>, tedy řízení kvality služby ve WiFi síti. Éčkový standard <STRONG>doplní tedy do WiFi QoS</STRONG>, což je pro mnoho aplikací náročných na reálně-časovou spolupráci důležité. Dlouhý a podrobný článek!</p>

<p>
Na <A href="http://www.technewsworld.com/perl/story/32649.html" target=_blank>TechNewsWorldu </A>se dočtete o tom, že výrobci odkádají uvedení nových WiFi zařízení pracujících v 5GHz pásmu, protože čekají, až se Evropa ujednotí v tom, jaké frekvence používat pro nové 802.11h. </p>

<p>
Na stránkách <A href="http://www.skfree.net/modules.php?op=modload&amp;name=News&amp;file=article&amp;sid=114&amp;mode=thread&amp;order=0&amp;thold=0" target=_blank>SkFree.Net je k downloadu</A> <STRONG>slovenský překlad knihy OReilly nakladatelství Bezdrátové komunitní sítě</STRONG>. Kniha je ku stáhnutí zdarma po registraci na webu, autorem překladu je Igor Meltzer a překlad je pod GPL licencí. K tomu jen faktický připomínka - trochu se obávám, že překlad nelze realizovat bez svolení autora, což nevím jak SkFree vyřešilo, ale asi nijak. <A href="http://www.oreilly.com/catalog/wirelesscommnet/" target=_blank>Anglická verze knihy</A> je za 30 USD, není tedy zdarma. Snad to nikdo nepráskne. A poslední poznámka: bývá zvykem texty dávat pod <A href="http://creativecommons.org/" target=_blank>General Common</A> licenci, nikoliv GPL -&#160; ta je totiž určena pro software, nikoliv pro autorské texty. </p>

<p>
Když jsme u těch odkazů, doporučím také stránky <A href="http://www.rdc.cz/" target=_blank>RDC.cz</A>. Jsou to stránky Výzkumného a vývojového centra, dělaný ale na článkové bázi&#160;a je tu <STRONG>super deep seriál o bluetooth a slibně se rozjíždějící seriál o tvorbě aplikací pro Symbian a J2ME tutoriály</STRONG>, podle kterých se to možná naučím i já :) Doporučuji ten web důkladně probrousit, je toho tam fakt hodně...</p>