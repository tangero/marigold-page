---
ID: 1154
author: Patrick Zandl
layout: post
oldlink: 'https://www.marigold.cz/item/nove-buzzword-vobb

  '
post_date: 2004-06-21 08:53:56
post_excerpt: ''
published: true
summary_points:
- VoBB znamená Voice over BroadBand, což je internetová telefonie s kvalitativními
  parametry.
- VoBB se liší od VoIP kvalitou připojení, zejména rychlostí, latencí a rozptylem.
- Japonsko je populární pro VoBB díky vysokorychlostnímu internetu a drahým meziměstským
  hovorům.
- Japonské Yahoo testuje širokopásmový přístup pro VoBB službu směrem k mobilním telefonům.
title: "Nové buzzword – VoBB"
---

<p>
Dostal jsem do rukou jednu studii asijského trhu, kde se psalo o VoBB. Chvíli jsem nad tím dumal, o co jde, až mi to došlo - <em>Voice over BroadBand</em>. Nakonec mi to v textu i potvrdili :)</p>
<p>
Samozřejmou otázkou je, čím se VoBB liší od VoIP. Studie na to měla odpověď. Zatímco VoIP je název pro použití internetové telefonie v libovolném internetovém prostředí, VoBB už předpokládá určité kvalitativní parametry, zejména v oblasti rychlosti, latence a rozptylu, tedy ve třech nejdůležitějších parametrech pro internetovou telefonii. Proto se VoBB vydělilo jako samostatná část VoIP - určité věci se prostě na DSL přípojkách nemusí řešit. </p>
<p>
VoBB je populární zejména v japonsku, kde místní Yahoo! BB vesele nabízí služby internetové telefonie místním majitelům DSL linek. A ti ji hojně využívají. Studie ale také upozorňuje na odlišnosti japonského trhu - zaprvé je tu široce dostupné vysokorychlostní připojení přes DSL a kabelovky, zadruhé jsou tu vysoké ceny za meziměstské hovory. Volání v rámci Yahoo BB je zadarmo, hovory do pevné sítě za hubičku. I proto se pro VoBB rozhodlo už několik milionů japonců. Ale tím to nekončí. Japonské Yahoo (resp jeho akcionář Softbank) se rozhodlo otestovat nějakou širokopásmovou přístupovou metodu pro internet, jíž by mohlo svoji VoBB službu posunout směrem k mobilním telefonům. A to je něco, co by se mi zatra líbilo... :)</p>
<p>
PS: Ještě k těm odlišnostem. V Japonsku hodlají ještě o prázdninách nabízet DSL přípojky o kapacitě kolem 45 Mb/s. Vtip je ovšem v tom, že velká část japonských přípojek má délku metalického vedení v řádu stovek metrů, zatímco u nás jsou to kilometry. A to je pro DSL dost podstatný rozdíl. To samé Jižní Korea. To jen, abychom chápali, proč to u nás (a v Evropě) zatím není...</p>