---
ID: 816
author: Patrick Zandl
layout: post
oldlink: 'https://www.marigold.cz/item/nominace-na-gsm-association-awards-2004

  '
post_date: 2004-01-26 17:02:00
post_excerpt: ''
published: true
summary_points:
- Ceny GSM Asociace 2004 nemají českého zástupce v užších nominacích.
- Best Mobile Terminal nominovány Treo 600, Motorola A835, Sharp GX20 a Sony Ericsson
  T610.
- Best Mobile Application zahrnuje školní připojení, m-parking, Shazam a SMART Load.
- Autor preferuje Shazam nebo Mobilkom a z mobilů Treo 600.
title: "Nominace na GSM Association Awards 2004"
---

<p>
Na webu 3GSM konference <A href="http://www.gsmworld.com/awards/nominees.html" target=_blank>byly zveřejněny </A>užší nominace na letošní Ceny GSM Asociace. Letos tu nemáme žádného českého zástupce.</p>

<p>
Nominováni&#160;v kategorii <STRONG>Best Mobile Terminal</STRONG> jsou:</p>

<UL>
<LI>Orange a <STRONG>Treo 600</STRONG> za spolupráci mezi PalmOne a Orange</LI>
<LI><STRONG>Motorola A835</STRONG> za univerzální terminál kombinující mobil, videokameru, videohry a další funkce</LI>
<LI>Sharp za svůj<STRONG> Sharp GX20</STRONG>, mobil vybavený videokamerou s jednoduchým uživatelským rozhraním</LI>
<LI><STRONG>Sony Ericsson T610</STRONG> jako první mobil podporující QuickShare zjednodušujícím používání aplikací. </LI></UL>
<p>
Zajímavé jsou i další nominace, které najdete na této stránce. Kategorie <STRONG>Best Mobile Application or Service &#8211; Corporate Market</STRONG> se hemží nominacemi produktů pro spolupráci s bezdrátovými sítěmi, vypadá to, že WiFi horečka zasáhla i 3GSM kongres :)</p>

<p>
Kategorie <STRONG>Best Mobile Application or Service &#8211; Consumer Market</STRONG> má také zajímavé nominace:</p>

<UL>
<LI>DUCONT FZ-LLC za školní připojení ve Spojených arabských emirátech, které "překlenuje komunikační propast mezi školou, žáky a rodiči", minimalizuje administrativní záležitosti a prohlubuje spolupráci. </LI>
<LI>mobilkom austria za m-parking umožňující motoristům platit za parkování pomocí mobilních telefonů. </LI>
<LI>Shazam Entertainment za službu Shazam nabízející rozpoznání libovolné melodie zavoláním na vyhrazené číslo. Uf, vypadá to tak, že fakt stačí zavolat na nějaké číslo, do mobilu pustit hudbu třeba z rádia a za půl minuty přijde SMS s názvem kapely a skladby... web <A href="http://www.shazamentertainment.com/">mají tady</A>. </LI>
<LI>SMART Communications za SMART Load, první službu prodávající předplacené služby pomocí SMS. Nejdříve mi to znělo strašně mysticky, říkal jsem si, že by bylo fajn nabít si z vlastní Oskarty kredit na té samé Oskartě pomocí SMS, ale nějak jsem v tom neviděl to kouzlo. Pak se ukázalo, že Smart Load je vlastně elektronické nabíjení, kdy úplně odpadají kupony a prodejní místo vám mobil nabije na dálku pomocí OTA SMS. Podrobnosti <A href="http://www.smart.com.ph/SMART/About+Us/Technology/Get+a+'load'+on+SMART's+latest+innovation.htm">jsou zde</A>, zase tak moc fikané mi to nepřijde...je to něco podobného, jako u nás to jde z bankomatu a Sazka kuponu... </LI></UL>
<p>
Můj favorit je tedy Shazam nebo Mobilkom a z mobilů to Treo 600&#160;(Motorka je dobrá, ale nějak mi ty první UMTS mobily nejdou pod nos).</p>