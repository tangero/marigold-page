---
ID: 1164
author: Patrick Zandl
layout: post
oldlink: 'https://www.marigold.cz/item/nokia-prispeje-1000-za-cesky-series-60-portal

  '
post_date: 2004-06-24 08:10:00
post_excerpt: ''
published: true
summary_points:
- Nokia nabízí 1000 euro čtvrtletně na český portál o Symbianu a Series 60.
- Portál by měl obsahovat recenze, adresář a diskusní fórum pro tvůrce aplikací.
- Nokia poskytne tvůrci portálu přístup k novým telefonům a informacím.
- Plugin umožňuje přehrávat Ogg Vorbis soubory na telefonech Series 60 2.0.
title: Nokia přispěje 1000 € za český Series 60 portál
---

<p align="left">Na včerejším Wireless Wednesday učinil Vojtěch Foukal z české Nokia zajímavou nabídku. Společnost nabídne příspěvek až <strong>1000 euro čtvrtletně na provoz českého portálu věnovaného Symbianu a Series 60</strong>. Portál by měl obsahovat recenze programů a her pro Series 60, ale také adresář a diskusní fórum tvůrců a programátorů aplikací u nás. </p>
<p align="left">Kromě finanční podpory Nokia nabídne i podporu informační - tvůrce takového portálu získá přístup k novým Series 60 telefonům, informace o aktivitách společnosti v tomto směru, což se mu při tvorbě portálu jistě bude hodit. Koncepty takového portálu lze zasílat v průběhu června-července (čím dříve, tím lépe), kontakt případně zašlu, aby tu nelákal spamroboty - nebo použijte normální poštu...</p>
<p align="left">To je docela lákavá nabídka a od Nokie také rozumná, protože tím si zvýší lokální povědomí o vývoji aplikací pro Series 60 - a to za docela málo peněz <em>(bojím se, že na větší projekt opravdu docela málo, berme to vážně jako příspěvek)</em>. A když jsme u toho Symbianu, tak mám zprávičku, která mne zaujala (a můžete ji přidat do svého nového portálu :) :</p>
<p align="left">Pro Series 60 2.0 vyšel plugin pro Symbian Multimedia Framework umožňující používat <strong>Ogg Vorbis soubory</strong>. Díky tomu lze na telefonech Nokia 6600 / 7610 <em>(a další Series 60 2.0)</em> používat Ogg Vorbis například jako vyzváněcí tóny. A samozřejmě i přehrávat. <a href="http://www.symbian.com/developer/techlib/apps/ogg_vorbis.html">Download a info zde</a>.</p>