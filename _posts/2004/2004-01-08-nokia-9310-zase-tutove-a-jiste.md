---
ID: 783
author: Patrick Zandl
layout: post
oldlink: 'https://www.marigold.cz/item/nokia-9310-zase-tutove-a-jiste

  '
post_date: 2004-01-08 08:44:00
post_excerpt: ''
published: true
summary_points:
- Nokia zvažuje nástupce komunikátoru 9210, spekulace se množí před 3GSM a CeBIT.
- Nokia 9310 by se mohla objevit na 3GSM kongresu, zaměřeném na business zařízení.
- Telefon pravděpodobně nabídne Symbian Series 90, EDGE, dotykový displej a MMC slot.
- Autor pochybuje o integraci WiFi a UMTS do nového modelu Nokia 9310.
title: Nokia 9310 zase tutově a&nbsp;jistě
---

<p>
S blížící se dvojicí nejvýznamnějších evropských událostí pro telekomunikace, tedy odborného 3GSM kongresu v Cannes a spotřebního veletrhu CeBIT se zase rojí spekulace o tom, kdy Nokia vyjde s nástupcem svého 9210 komunikátoru. <A href="http://www.nokia.com/nokia/0,,47550,00.html" target=_blank>Model 7700</A> i Nokia sama považuje za novou modelovou řadu a nikomu se nechce příliš věřit, že své komunikátory by Nokia utnula, firma svoji komunikátorovou řadu považuje za úspěšnou a končit s ní nehodlá. A protože Nokia nikdy veřejně neprohlásila, jak to bude a nikdy ani neřekla, že 7700 je nástupce komunikátorů, je tu živná půda pro spekulace. A z mnoha konferencí se jich na mne valí řada, udělám v nich takový souhrn. </p>

<p>
Nejpravděpodobněji vypadá teorie, že <STRONG>pokud Nokia 9310 (či jak se bude jmenovat) má existovat, objeví se na letošním 3GSM kongresu</STRONG>. Je to přeci jen business zařízení a nejvíce by se hodilo právě do Cannes, dalších pět mobilů si Nokia klidně může nechat až na Cebit. </p>

<p>
Objevují se <STRONG>spekulace, co všechno v telefonu bude</STRONG>. Mnoho lidí ho vidí jako nadupaný terminál vybavený bluetooth, EDGE a WiFi, fotákem a někteří dokonce i UMTS, to všechno postavené na Series 90 nadstavbě Symbianu. Já nejsem ten optimista, především pochybuji, že by Nokia zvláda zaintegrovat do tak složitého zařízení WiFi a to je můj první kandidát na to, co v telefonu nebude. Také pochybuji o UMTS a myslím si, že pokud Nokia nedá do telefonu UMTS, nedá tam ani kameru, maximálně ji nabídne na externí konektor. </p>

<p>
Pokud bych <STRONG>já měl hádat konfiguraci</STRONG>, pak bych mluvil o Symbian Series 90 zařízení s MMC slotem <EM>(v lepším případě SD, ale nepředpokládám ho),</EM>&#160;32 MB RAM, GPRS/EDGE, barevný dotykový displej maličko větší než ten současný s tenčím rámečkem. Pokud se Nokia hodně rozšoupne, dá tam i bluetooth. Cokoliv nad to bude podle mne bomba, už mnou navrhovanou sestavou by totiž Nokia docela vkusně srážela konkurenci <EM>(Samsung promine).</EM></p>

<p>
No a pokud se Nokia 9310 objeví v Cannes, budete to mít z první ruky, jsem pevně odhodlán ji tam ukořistit a maximálně zdokumentovat.</p>