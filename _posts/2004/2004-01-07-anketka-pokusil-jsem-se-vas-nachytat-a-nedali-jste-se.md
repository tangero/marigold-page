---
ID: 780
author: Patrick Zandl
layout: post
oldlink: 'https://www.marigold.cz/item/anketka-pokusil-jsem-se-vas-nachytat-a-nedali-jste-se

  '
post_date: 2004-01-07 09:47:00
post_excerpt: ''
published: true
summary_points:
- Stádní chování nefunguje online bez vizuálního kontaktu, potvrdil experiment s anketou.
- GSM je druhá generace mobilních sítí, ale někteří v anketě chybovali.
- Marigold zvažuje změny v uspořádání titulní stránky kvůli její délce.
- Čtyři možnosti uspořádání Marigolda jsou v anketě k hlasování.
title: 'Anketka: pokusil jsem se vás nachytat a&nbsp;nedali jste se'
---

<p>
Minulý týden jsem četl kapitolu v jedné knize věnované stádnímu chování. Popisovali tam pokus, kdy vzali do místnosti deset lidí a s devíti byli smluveni. Pak se jich ptali, která čára na papíru je delší, přičemž těch devět záměrně ukazovalo na tu kratší. Ten desátý z toho byl tak zblbý, že mu bylo trapné se lišit a také ukázal na tu kratší. A tak mne napadlo, že bych to mohl zkusit podobně a s anketkou - zadal bych otázku, na tu vygeneroval přesvědčivé množství špatných odpovědí a sledoval, co se stane. Dita na to pravila, že to není replika toho stádního chování, že na to byste museli na sebe vidět, ale stejně jsem to chtěl vyzkoušet. </p>

<p>
Na otázku <STRONG>Mobilní síť GSM je kolikátou generací mobilních sítí</STRONG> tedy ve skutečnosti <STRONG>jen dva lidé špatně odpověděli, že jde o první generaci</STRONG>, 62 lidí správně odpovědělo, že jde o generaci druhou a překvapivých <STRONG>šest lidí chybně uvádělo třetí generaci</STRONG>. Původně jsem poměry nastavil tak, že 50 hlasů bylo pro první a pět hlasů pro druhou generaci, přičemž si toho někteří čtenáři jako Lahvoň či Noname všimli a bylo jim to divné, že tolik marigoldích čtenářů to takhle zmotá. Pokus vyšel - ověřil, že pravdu má Dita, což nepřekvapuje, ona má pravdu vždy. </p>

<p>
Nová anketka se vás už nepokouší nachytat, naopak se chci dozvědět odpověď na otázku, <STRONG>jak lépe uspořádat Marigolda.</STRONG> Problém je tento: titulní stránka už je docela dlouhá, protože se držím zásady vypisovat celý příspěvek na titulce. Délka příspěvků postupně vzrostla, čili je titulka dlouhá nebo je na ní málo příspěvků. Možnou změnou ale je změnit vypisování příspěvků takto:</p>

<OL>
<LI>nechat - vypisovat celé příspěvky jako dosud</LI>
<LI>vypisovat jen souhrn příspěvku a nadpis odkáže na zbytek příspěvku (podobně jako zpravodajské servery Mobil.cz atd)</LI>
<LI>vypisovat celé příspěvky, které nejsou delší než 600 znaků (příkladmo) a u ostatních dát odkaz na jejich pokračování</LI>
<LI>délka titulky vám nevadí a naopak ještě rozšířit výpis příspěvků o již automaticky vypsané komentáře a TrackBack odkazy k nim.</LI></OL>
<p>
Tož jsem zvědav, čemu dáte přednost... v tomto případě jde opravdu jen o praktické hledisko, protože počet pageviews je mi ukradený a naopak bych ho docela rád snížil.</p>