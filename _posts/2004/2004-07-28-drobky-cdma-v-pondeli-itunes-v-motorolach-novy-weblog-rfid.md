---
ID: 1220
author: Patrick Zandl
layout: post
oldlink: 'https://www.marigold.cz/item/drobky-cdma-v-pondeli-itunes-v-motorolach-novy-weblog-rfid

  '
post_date: 2004-07-28 07:39:43
post_excerpt: ''
published: true
summary_points:
- Eurotel v pondělí představí mobilní internetové připojení přes CDMA EV-DO.
- Motorola a Apple spolupracují na iTunes pro mobily, detaily spolupráce nejasné.
- Petr Koubský, šéfredaktor Inside, spustil weblog na adrese http://akabelog.blogspot.com.
- Na Lupě vyšel první díl článku o bezdrátových identifikačních čipech RFID.
title: "Drobky: CDMA v pondělí, iTunes v Motorolách, nový weblog, RFID"
---

<p>
Vypadá to, že se dočkáme - v pondělí Eurotel oficiálně představí nabídku svého <strong>mobilního připojení k internetu přes CDMA EV-DO</strong>. Bude k tomu tisková konference, přemýšlím, že bych se tam měl stavit, abych to alespoň oficiálně a na vlastní oči viděl. Ale už je to tak profláknuté, že otázkou je, co dodat...</p>
<p>
MaLér přemýšlí o <a href="http://www.maler.cz/"><strong>iTunes v nových Motorolách</strong></a>. Chvíli jsme o tom <em>brainstormovali </em>po ICQ, ale nic kloudného jsme <em>nevykomunikovali</em>. Problém je v tom, že se sice velkohubě oznámilo, že Apple licencuje iTunes formát pro telefony Motorola, ale nikdo neřekl, jak ta spolupráce bude vypadat - kromě toho, že hudba se do telefonu nahraje přes USB nebo bluetooth. Narozdíl od MaLéra si nakonec nemyslím, že by motorkáři prgali rozhraní v Javě. Prostě si vyberou nějaké svoje modely a udělají rozhraní pro iTunes jako nativní aplikaci a budou sledovat, co na to lídi. Je i docela podle mne možné, že se to ještě během příštího roku neobjeví ve všech mobilech ale jen v jednom - dvou. Na zkoušku, co to udělá... (a tady je <a href="http://www.motorola.com/mediacenter/news/detail/0,,4493_3826_23,00.html">tisková zpráva Motorola</a> k jejich mobilu <strong>Motorola CN620 vybavenému WiFi,</strong> zatím stále málo podrobností)</p>
<p>
<strong>Další VIP weblog</strong> je na adrese <a href="http://akabelog.blogspot.com/">http://akabelog.blogspot.com</a> - a autorem je Petr Koubský, šéfredaktor Inside. To je dobře, protože články Petra Koubského stojí za to a na internet se dostávají zřídka, většinou jdou rovnou (či jen) do papíru. Ale z poslední doby doporučuji k přečtení <span class="caption"><a href="http://www.inside.cz/index.php?ID=668">Císařův nový počítač</a> - a křičím <em>Ano ano</em>... </span></p>
<p>
<span class="caption">Na Lupě <a href="http://www.lupa.cz/clanek.php3?show=3525">najdete první díl (ze dvou)</a> mého článku <strong>věnovaného bezdrátovým identifikačním čipům RFID</strong>, které se mají objevovat na zboží. </span></p>