---
ID: 891
author: Patrick Zandl
layout: post
oldlink: 'https://www.marigold.cz/item/symbian-8-0-a-uiq-3-0

  '
post_date: 2004-03-01 17:52:00
post_excerpt: ''
published: true
summary_points:
- Symbian 8.0 nabídne rozšířenou podporu Javy MIDP 2.0 a SDIO karet.
- UIQ Technology, patřící Symbianu, představí UIQ 3 ve třetím čtvrtletí 2004.
- Symbian 8.0 je "hard real-time" s vylepšeným výkonem pro náročné aplikace.
- Vzdálený management a konfigurace zařízení jsou nově standardem Symbianu.
title: "Symbian 8.0 a UIQ 3.0"
---

<p>
Dvou&#160;významných oznámení se příznivci Symbianu dočkali minulý týden v Cannes. Především se na světlo světa dostala osmá verze operačního systému Symbian a také firma UIQ Technology, vyvíjející stejnojmenné grafické&#160;rozhraní pro Symbian, oznámila představení třetí verze tohoto grafického rozhraní.</p>

<p>
<STRONG>Nejdříve k UIQu</STRONG> - má být přehlednější a hezčí a pro vývojáře bude dostupný ve třetím čtvrtletí 2004 s tím, že první telefony s UIQ budou na trhu v roce 2005. Mimochodem překvapilo mne, že firma UIQ Technology patří Symbianu, ne Ericssonu, jak jsem si myslel. Zdroj: <A href="http://www.uiq.com/uiq3" target=_blank>web UIQ</A>. Prakticky nic se ale nikde nepíše o tom, jaký opravdu nový UIQ 3 bude. </p>

<p>
Nový <STRONG>Symbian 8.0</STRONG> bude mít především rozšířenou podporu Javy a to na úrovni MIDP 2.0 - půjdou s ním i novější midlety. Důležitá je taká podpora SDIO, tedy možnost implementovat SD karty včetně funkčních (ne jen paměťových) - například s WiFi, kamerou atd. </p>

<p>
Symbian také propaguje, že je <EM>"hard real-time"</EM> - tedy že je výrazně rozšířen výkon operačního systému pro aplikace vyžadující reálný čas a značnou zátěž - kernel podporuje multithreading. Rozšířen je také systém řízení zařízení, například o vzdálený management a konfiguraci, což je důležité pro updatování na dálku. Standardem se také stává SyncML 1.1. Rozšířená má být i podpora multimédií. <BR>Podrobné specifikace Symbian 8.0 <A href="http://www.symbian.com/technology/symbos-v8x.html" target=_blank>najdete zde</A>.</p>