---
ID: 1043
title: 'Cometa Networks zavírá krám &#8211; WiFi hype je u&nbsp;konce?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/cometa-networks-zavira-kram-wifi-hype-je-u-konce
published: true
post_date: 2004-05-19 08:04:00
---
<p>
Cometa Networks měl být mamutí WiFi projekt Intel Capital, AT&amp;T a IBM. <A href="http://wifinetnews.com/archives/003349.html" target=_blank>Wifinetnews</A> včera přinesly zprávu, že <STRONG>Cometa končí.</STRONG> Důvod je prozajický, firmě se nepodařilo najít finančního partnera pro další provoz a zakladatelé se rozhodli v projektu dále nepokračovat. </p>

<p>
<A href="http://www.cometanetworks.com/" target=_blank>Cometa Networks</A> byl zajímavý plán - firma měla vystavět síť hotspotů po celých USA a plánovala cca 20 000 hotspotů. Ty ale neměla provozovat pro sebe, nýbrž nabízet je jednotlivým ISP pro jejich zákazníky. ISP si tedy nemuselo stavět vlastní hotspot sítě, jednoduše se připojili na Cometa síť, dali k tomu vlastní účtování a zákaznickou podporu a měli hromadu hotspotů bez velkých investic. Cometa dokonce chtěla vysílat i SSID podle přání jednotlivých ISP. Cometa startovala v prosinci 2002 a sledoval jsem ji se značnou zvědavostí. Ačkoliv business plán vypadal zajímavě a našla řadu zájemců o své služby, výsledky už tak dobré nebyly. Cometě nevyšel trial s McDonalds, ti se rozhodli pro Wayport a Cometě vyšel až Barnes and Noble, který má přes 550 knihkupectví. Přesný počet hotspotů Comety mi není znám, ale moc jich nebylo... Za rok a půl práce a hromadu peněz...</p>

<p>
Obligátní otázka novinářů: končí tim WiFi hype? Ne, končí tím jedna firma, které z několika příčin nevyšlo to, co chtěla, aby jí vyšlo. Takový je trh...</p>
