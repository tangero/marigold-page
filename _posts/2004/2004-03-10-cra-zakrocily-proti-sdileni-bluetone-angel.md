---
ID: 908
title: >
  ČRa zakročily proti sdílení Bluetone
  Angel
author: Patrick Zandl
post_excerpt: ""
layout: post
oldlink: >
  https://www.marigold.cz/item/cra-zakrocily-proti-sdileni-bluetone-angel
published: true
post_date: 2004-03-10 08:41:00
---
<p>
České Radiokomunikace vydaly včera tiskovou zprávu, v níž uvádějí, že provedly analýzu provozu ve své bezdrátové síti Bluetone Angel a zakročili proti "překupníkům kapacity" - tedy proti lidem, kteří kapacitu svého bezdrátové připojení Angel prodávali či sdíleli dále. Tisková zpráva vysloveně uvádí, že oblíbenou metodou sdílení kapacity bylo WiFi. </p>

<p>
ČRa ovšem neprovedly na místě popravu takových provinilců, nýbrž tyto sdíleče sloučili do jedné agregační skupiny tak, aby neubírali přenosovou kapacitu ostatním zákazníkům a prali se o přípojnou kapacitu mezi sebou. ČRa tuto tiskovou zprávu vydaly proto, že se na internetu objevily stížnosti na rychlost Bluetone Angel - někdo si stěžoval, že mu linka jede jako 64 Kb/s a ČRa mu na to nyní odpovídají, že to je holt proto. Zdroj: <A href="http://www.cra.cz/main.php?lang=3&amp;pageid=320&amp;detail=145" target=_blank>TZ ČRa</A>.</p>

<p>
Jemně jsem nahlédl do Všeobecných podmínek ČRa (<A href="http://www.bluetone.cz/doc/vseobecne_podminky_vts.pdf" target=_blank>PDF zde</A>)&#160;a vypadá to, že opravdu ČRa nepovolují sdílení kapacity, ostatně jejich zákrok lze pochopit. Myslím, že lidi by údaj o agregaci měli začít brát vážně. </p>

<p>
Když už jsme u těch přípojek, do <A href="/adsl">přehledu ADSL</A> na Marigoldovi jsem dodělal detailní náhled na službu, takže můžete kliknout na jednotlivé služby a podívat se, kolik přesně stojí, co nabízejí za parametry atd. </p>
