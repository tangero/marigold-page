---
ID: 1212
title: 'Další anténní zázrak &#8211; Flatenna společnosti Tritium'
author: Patrick Zandl
post_excerpt: ""
layout: post
oldlink: >
  https://www.marigold.cz/item/dalsi-antenni-zazrak-flatenna-spolecnosti-tritium
published: true
post_date: 2004-07-23 08:22:00
---
<p>
Takhle v létě se to vyrojí řadou různých zázraků, které miluji. Například v oblasti antén se objevil nový výrobek od společnosti Tritium a jmenuje se Flatenna. Jde o anténu, která se přidělává na klasickou pendrekovou anténu na router, jak vidno na obrázku. A jde o anténu, která vám příjde ve složeném stavu jako vystřihovánka z papíru a vy si ji sestavíte - připomíná mí to staré dobré časy Ábíčka, jestli ještě vychází, mohli by své vystřihovánky inovovat na vystřihovánky antén ;)</p>
<div class="rightbox"><img src="/wp-content/uploads/20040723-Flatenna.jpg" alt="Tritium Flatenna" width="448" height="241" /></div><p>
A nyní k těm zázračným specifikacím. Anténa je velmi ostře sektorová s vyzařovacím úhlem kolem 90 stupňů. Pokud se nasadí na pendrek 2 dBI, pak z něj udělá 9 dBI sektorovou anténu. Specifikaci včetně vyzařovacího diagramu <a href="http://www.tritium.co.uk/Flatennaspec.htm">najdete zde</a>.</p>
<p>
Vtip je samozřejmě v tom, že zadní strana toho papíru je pokovená a odráží tedy signál zhruba jako parabolická anténa do konvertoru - v tomto případě do samotné antény, do pendreku. Takže spíše než o anténu, jde o odražeč - což není podstatné. Fotky včetně fólie <a href="http://www.tritium.co.uk/FlatennaPhoto.htm">najdete zde</a>. Cena antény je 10 liber, zhruba 440 Kč, když ji objednáte od výrobce - ale takovou vystřihovánku si skoro můžete udělat sami... (jestli vás přesvědčila).</p>
