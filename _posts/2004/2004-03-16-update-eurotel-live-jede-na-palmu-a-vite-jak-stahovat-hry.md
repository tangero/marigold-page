---
ID: 920
author: Patrick Zandl
layout: post
oldlink: 'https://www.marigold.cz/item/update-eurotel-live-jede-na-palmu-a-vite-jak-stahovat-hry

  '
post_date: 2004-03-16 08:16:00
post_excerpt: ''
published: true
summary_points:
- Live! na Palmu Tungsten C nyní funguje lépe, ale s chybnou češtinou.
- Web Live! má beztabulkový design, ale navigace je stále špatná.
- Eurotel inzeruje návod na stahování Java her pro Live! portál.
- Návod Eurotelu pro stahování her nefunguje, chybí odkaz.
title: 'Update: Eurotel Live! jede na Palmu a&nbsp;víte jak stahovat hry?'
---

<p>
Včera jsem psal, že na Palmu (Tungsten C) se mi Live! rozsype. Zkoušel jsem to večer znovu a už se mi tam nesnažil natahovat ten titulní obrázek a celý web jede pěkně <EM>(opravil to někdo či pomohl reset palma?),</EM> jen se mi do palma vecpal s češtinou a tu já tam nemám instalovanou. Nicméně koukal jsem do kódu a není to takové drama, jaké jsem čekal - vše důsledně beztabulkový design, takže alespoň po téhle stránce to není zprasené. Výhrada k příšerné navigaci zústává. </p>

<p>
Ve včerejší MF DNES jsem našel velkoinzeráty Eurotelu, které nám duchem prostším vysvětlují, jak se s Live! portálem pracuje. Je tam podrobný návod, jak stáhnout Java hru <EM>(na čtyři řádky).</EM> Až do momentu, kdy mám kliknout na značku mého telefonu vše probíhá dle návodu. Jenže kliknout nelze - na značce telefonu není žádný link. Help me! Jsem ztracen a chci si nahrát Labyrint a Townsmen, když je to za kačku :(</p>

<p>
První bod: je dobře, když mobilní portál musí dávat návod na to, jak se stahují hry? A druhý bod: jak to, že to ani podle návodu nefunguje? Je to nějaký test inteligence? Ach jo, neprošel jsem :(</p>