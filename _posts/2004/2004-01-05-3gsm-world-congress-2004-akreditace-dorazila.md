---
ID: 775
author: Patrick Zandl
layout: post
oldlink: 'https://www.marigold.cz/item/3gsm-world-congress-2004-akreditace-dorazila

  '
post_date: 2004-01-05 16:00:00
post_excerpt: ''
published: true
summary_points:
- Autor dříve míval problémy s akreditací na veletrhy.
- Akreditace na 3GSM World Congress v Cannes pro autora schválena.
- Autor nabízí volné místo v autě na kongres do Cannes.
- Autor je zatím první český akreditovaný novinář na kongres.
title: "3GSM World Congress 2004 – akreditace dorazila"
---

<p>
Nevím proč, ale pořád trpím pocitem, že mne na nějaký veletrh neakreditují. Paradoxně s tím bývaly problémy spíše dříve, dnes (když už nejsem fakticky novinář) mi naopak akreditace vyřizují velmi rychle a bez problémů, ani nechtějí vidět novinářský průkaz, což je dobře, neb žádný nemám. Prostě se spokojují s tím, že na takové akce jezdím už téměř deset let. </p>

<p>
A tak jsem akreditovaný na 3GSM World Congress v Cannes pořádaný 23.-26. února 2004, dneska přišel email, že není problém. Nějaké to zpravodajství by se mělo objevit na Mobilu a samozřejmě wlan delikatestky i tady - nicméně pokud chcete nějaké materiály pro své noviny, napište, domluvíme se <EM>(Cannes je drahá sranda, mnoho redakcí tam nepojede, troufnu si soudit, že s Honzou budeme sami).</EM> Jsem už pozvaný na presentaci 3,5G sítě, na to jsem opravdu zvědav :)</p>

<p>
Mimochodem, <STRONG>pokud někdo chcete jet také</STRONG>, ještě by se našlo jedno místečko v autě (doprava letadlem je do Francie a najma do Cannes tragická), takže zájemci dejte vědět. Web <A href="http://www.3gsmworldcongress.com/" target=_blank>kongresu najdete zde</A>. Joj, také jsem si všiml, že jsem zatím první český akreditovaný novinář, Honzo, vyřiď si to :)</p>