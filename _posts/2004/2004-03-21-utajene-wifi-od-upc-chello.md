---
ID: 933
author: Patrick Zandl
layout: post
oldlink: 'https://www.marigold.cz/item/utajene-wifi-od-upc-chello

  '
post_date: 2004-03-21 20:16:00
post_excerpt: ''
published: true
summary_points:
- UPC nabízí WiFi připojení Chello v místech bez kabelového internetu.
- Lokality s WiFi Chello zahrnují Nusle, Krč, Horní Počernice a další.
- Ceny WiFi Chello jsou srovnatelné s kabelovým, ale kvalita je nižší.
- UPC WiFi Chello je utajené, informace se nachází pouze ve fóru.
title: "Utajené WiFi od UPC Chello"
---

<p>
Je to tak - UPC opravdu nabízí ke svojí službě Chello připojení skrze přístupovou síť vybudovanou na WiFi. Přístupovou síť via WiFi buduje UPC tam, kde nenabízí přípojky kabelovým internetem. V současné době jsou přípojné body v lokalitách Nusle, Krč, Horní Počernice, Bráník, Pankrác, Libuš, Spořilov a Dáblice. </p>

<p>
Ceny za WiFi připojení mají být na stejné úrovni, jako má kabelové Chello, což je diskutabilní, protože kvalita WiFi přípojky bývá zpravidla rozpoznatelně nižší. UPC ale údajně po přechodnou dobu nabízí slevu 30%. </p>

<p>
Informace se objevuje jen v diskusním fóru (autorizovaná část zaměstnanců) Chello, na stránkách UPC ji nikde najít nelze. Takže <STRONG>je to takové utajené WiFi od UPC.</STRONG> K těm cenám - na WiFi se těžko garantuje nějaká propustnost&#160;a kvalita, nicméně rychlost Chella je vyšší, než běžných WiFi linek, které se prodávají za to "pětikilo"&#160; - takže ani ta cena nakonec není tak hrozná, například Petřiny.net chtějí za 128 Kb/s minimální rychlost 1170 Kč bez DPH, WideNet chce za linku bez udání rychlosti a s platbou na půl roku právě to pětikilo, podobně jako ostatní... Takže to Chello není zase tak mimo, pokud se mu podaří dát té službě rozumnou kvalitu. A neváhám v tom, že aktivita UCP ve WiFi je namířena právě pro zachování trhů, na které se cpou one-man-ISP prodávající připojení skrze WiFi. </p>