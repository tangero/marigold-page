---
ID: 808
author: Patrick Zandl
layout: post
oldlink: 'https://www.marigold.cz/item/haps-high-altitude-platform-stations-aneb-internet-ze-vzduchu

  '
post_date: 2004-01-23 09:11:00
post_excerpt: ''
published: true
summary_points:
- HASP systémy jsou základnové stanice ve výšce 3-22 km.
- HAPS systémy využívají balóny a letadla pro distribuci internetového signálu.
- Autor vnímá HAPS jako technologickou výzvu s riziky.
- Autor připravuje sumarizaci HAPS projektů s klady a zápory.
title: HAPS – High Altitude Platform Stations – aneb internet ze vzduchu
---

<p>
V poslední době se i u nás častěji píše o distribuci signálu z balónů nebo speciálních letadel, která by nahradila základnové stanice. Naposledy udělal například hezký průřez rozbíhajícími se projekty ISDN server ve článku <A href="http://www.isdn.cz/clanek.php?cid=5481" target=_blank>V Evropě se chystá další internet ze stratosféry</A>.</p>

<p>
<STRONG>Těmto systémům se většinou říká HASP, High Altitude Platform Station</STRONG> a označují se tak vlastně základnové stanice ve výšce 3-22 km <EM>(takže vlastně stratosférické připojení nezahrnují? safra, kde začíná stratosféra, někde u 20 km, ne?)</EM>. Pro HAPS systémy se dokonce mezinárodně vyhradila přenosová frekvence a opravdu vážně se počítá s tím, že balony (upoutané i neupoutané) a stálelétající letadla například na solární pohon by mohly zajistit distribuci internetového signálu. Systémy HAPS se postupně dočkávají i svojí standardizace. </p>

<p>
<STRONG>Přijde mi to zajímavé, ale jen jako technologická výzva.</STRONG> Ačkoliv jeden takový HAPS systém pokryje území až 1000 km&#160; v průměru (to by mohl pokrýt celou republiku, ne?), přijde mi, že je to vyhánění Telecomů ďáblem. K rozvedení broadbandu mají primárně sloužit ty megametry kabelů, co mají telekomy pod zemí a ládovat do stratosféry vzducholodě, mi přijde docela riskantní. Zastánci projektu ale tvrdí, že když jeden takový balonek v hodnotě deseti milionů dolarů pokryje republiku, že to asi smysl má. Má - nepochybuji o tom - <STRONG>i Iridium mělo smysl a moc se mi líbilo a jedinou jeho drobnou vadou bylo</STRONG>, že se nenašlo dost uživatelů. </p>

<p>
Co na tom, pokusím se v nejbližší době sumarizovat přehled HAPS projektů s jejich klady a zápory, stejně jsem si to připravoval na jednu konferenci. A pokud je pro vás HAPS příliš vzdálený, zkuste článek Tomáše Holčíka: <A href="http://www.zive.cz/h/Uzivatel/AR.asp?ARI=114559" target=_blank>Kdy se můžeme těšit na WiMAX</A>.</p>