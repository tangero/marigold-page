---
ID: 1438
author: Noname
layout: post
oldlink: 'https://www.marigold.cz/item/volne-it-telco-pozice

  '
post_date: 2004-12-13 12:18:00
post_excerpt: ''
published: true
summary_points:
- Irsko efektivně využívá dotace EU díky propracovaným vzdělávacím programům.
- České firmy nehýčkají zaměstnance, což vede k nízké ochotě ke změně práce.
- Češi odmítají cestovat za prací, ačkoliv by mohli výrazně zvýšit svůj plat.
- Personální agentura ICT Recruit nabízí v ČR IT pozice i zdravotnické profese.
title: "Volné IT/Telco pozice"
---

<p>
Irsko je po vstupu do EU země zaslíbená, narozdíl od nás tam ihned pochopili, jaký mohou mít pro ně potenciál dotace. Stát připravil programy, ve kterých zdarma vzdělává místní firmy i státní úřady, jak na peníze dosáhnout a jak napsat správnou žádost. Vyškolil pár tisíc odborníků, kteří pak vše zbaví formálních nedostatků a perfektně vyřídí, aby úspěch byl co nejjistější. Investovali takto pár milionů a každý rok jim to přinese pár desítek miliard. Protože jsem se před pár měsíci zabýval dotacemi u nás, mohu potvrdit, že zde je situace "trochu" jiná — nikdo vám nic zadarmo nedá, spíše vy musíte 30% dát někomu na správných místech.</p>
<p>
V UK vznikly v poslední době mraky IT firem, respektive tam mnohé přenesly velkou část svých aktivit, a je tam ohromný nedostatek odborníků. Protože u nás je tomu přesně naopak, tak můj známý dostal velmi dobrý nápad a přijel do ČR a založil zde <strong><a href="http://www.ictrecruit.com/">odnož anglické personální agentury</a></strong> (on má spíše rád termín "personální konzultace", protože nedělají pouhé "shánění lidí na objednávku", ale pro konkrétní projekty konzultují se zákazníkem, koho budou potřebovat a pak jim pomohou jej získat; naopak uchazeč o zaměstnání není jen porovnáván s databází míst, ale připraví jej, pomohou mu se životopisem a aktivně obvolají své zákazníky a firmy, které by o něj mohly mít zájem).</p>
<p>
Práce mají dost, klienty mají z velké části nasmlouvané už z UK (nebudu tu dělal reklamu, prostě si vezměte nějaký seznam TOP 100 technologických firem, vyberte kteroukoliv z nich a máte asi 90% šanci, že jste se trefili) a ti jej díky jeho úspěchům oslovují i s žádostmi o lidi pro jejich pobočky v Česku. Získal v ČR dokonce zakázky od 5 místních operátorů (z toho 2 mobilních), od několika bankovních domů, ale i od několika desítek malých místních firmiček, které se o nich dozvěděli bůhvíjak.</p>

<!--more--><p>
Jenže zjišťuje, že z nepochopitelných důvodů <strong>v ČR lidé strašně neradi mění zaměstnání</strong> — asi v nich zůstává vzpomínka na 40 let komunismu, kdy jejich rodiče a prarodiče zůstávali od učení ve stejné firmě. A tak se ani po ničem jiném neptají a postupně zakrňují. A firmy na to hřeší a své zaměstnance si vůbec nehýčkají. Kamarád (expert Linux, Cisco, …) takto 4 roky pracoval na technické pozici a bylo mu zamítnuto jím požadované zvýšení platu z 22 na 24 tisíc. Tak se zdravě naštval, a už má nástup 55 plus bonusy. ;-)</p>
<p>
Další co mého známého překvapuje, že tu <strong>lidé odmítají za prací cestovat</strong> — v Americe je běžné, že se pro lepší práci přestěhujete z východního na západní pobřeží. U nás odmítají lidé dojíždět třeba 50 km (protože jim to trvá půl hodiny!), a nebo se odmítají přestěhovat (protože je tam nájem 10 tisíc!). Jenže už si neuvědomí, že když někdo bydlí na Zličíně a pracuje na Hostivaři, tak mu to trvá do práce hodinu, a že sice mají možná o 10 tisíc větší nájem, ale zato o 30 tisíc větší plat.</p>
<p>
A to nemluvím o neochotě <strong>jezdit pracovat do zahraničí</strong>, ačkoliv tam by za to samé brali od 100 tisíc nahoru a od agentury by měli zajištěné i vízum, ubytování atd.</p>
<p>
<strong>Takže přesto, že je tu mraky lidí, kteří by si mohli vydělávat dvou až pětinásobek platu (a až třicetinásobek podpory) u firem, o kterých čtou jenom v novinách, tak stále skuhrají na poměry v nějakém místním JZD či otravují úřad práce.</strong></p>
<p>
Tak jsem Johnovi řekl, ať mi dá pár pozic, které má jeho personální agentura "zrovna na skladě" a já vám je tu napíšu. Třeba zrovna vy najdete své nové vysněné povolání a jako poděkování mě pak pozvete na panáka ;-)</p>
<p>
Volná místa jsou tedy na těchto pozicích (malý výcuc, 40 dalších <a href="http://www.ictrecruit.com/Nab%EDdky+pr%E1ce">na webu personální agentury</a>, zbylé na vyžádání):</p>

<ul>
<li><b>SAP Programmer</b> - ERP, ABAP, SAP R/3 (<b><i>Brno, Ústí nad Orlicí</i></b>) </li>
<li><b>IT Infrastructure Manager</b> — Cisco IOS + Routing, VPN, Linux, project management (<b><i>Praha</i></b>) </li>
<li><b>Oracle Database Developer</b> — Oracle PL/SQL, UNIX, shell scripting, Perl, NT, data warehousing, Business Objects. (<b><i>Irsko</i></b>) </li>
<li><b>Software Developers</b> — Java, C++, J2EE, UNIX, UML, knowledge of OSS systems, experience developing GUI’s, knowledge of object-oriented design or program. (<b><i>Irsko</i></b>) </li>
<li><b>Project Manager (development)</b> — e-business, strong management skills, MS Office + Project, UML, Java, .NET, knowledge of intranet, extranet, web portals. (<b><i>Praha</i></b>) </li>
<li><b>Project manager</b> — orientace v software, .NET, UML, programování (<b><i>Praha</i></b>) </li>
<li><b>Analyst</b> — Proces and function analyses, IT skills, UML, technological skills (Microsoft, Java, Oracle) English or German. (<b><i>Praha</i></b>) </li>
<li><b>Programátoři</b> - C#, SQL (T-SQL), JavaScript, C/C++, VB.NET, VB, ASP. Technologie HTML, XML/XSL, CSS, HTTP/HTTPS, Web Services, COM, DCOM. (<b><i>Praha</i></b>) </li>
<li><b>JAVA PROGRAMMER</b> (<b><i>Brno</i></b>) </li>
<li><b>C/C++ PROGRAMMER</b> (<b><i>Brno</i></b>) </li>
<li><b>JAVA PROGRAMMER on IBM products</b> (<b><i>Praha</i></b>) </li>
</ul>
<p>
Má i dost netechnických pozic, které sem nepíšu, shání třeba i zdravotní sestry a doktorky "obvoďačky" pro nemocnice v Irsku — šestimístný plat a včetně ubytování. Když byste chtěli vědět víc, tak se obraťte třeba přímo na mého známého: John Mulvey (<a href="mailto:jmulvey@ictrecruit.com">jmulvey@ictrecruit.com</a>).</p>