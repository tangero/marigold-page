---
ID: 1000
author: Patrick Zandl
layout: post
oldlink: 'https://www.marigold.cz/item/drobky-j-hlavenka-o-telecomu-konec-dial-up-pausalu-gts-pohoda-wifi-pro-doma

  '
post_date: 2004-04-26 08:51:00
post_excerpt: ''
published: true
summary_points:
- Hlavenkův komentář k odvolání Valeskiho vidí situaci spíše neutrálně.
- Telecom by se měl privatizovat a osud Eurotelu rozhodne nový majitel.
- GTS Pohoda ruší neomezený paušální dial-up internet, zavádí limit 120 hodin.
- Mobil.cz publikuje seriál o budování metropolitní WiFi sítě.
title: Drobky -  J. Hlavenka o Telecomu, konec dial-up paušálu GTS Pohoda, WiFi pro doma
---

<p>
Na MobilManii vyšel <STRONG>komentář Jiřího Hlavenky k pokusu o odvolání Valeskiho</STRONG>: <A href="http://www.mobilmania.cz/Operatori/AR.asp?ARI=107098" target=_blank>Český Telecom vs. Eurotel: boj o moc, nebo něco víc?</A>&#160;Článek na mne chvíli deklarativně působil, jako by se snažil polemizovat s těmi mými dvěma předchozími, závěry jsou tu ale nakonec prakticky stejné: do sporu vidíme málo, situace ale není ani černá ani bílá. A Telecom by se měl privatizovat (nevíme jak) a o osudu Eurotelu a Telecomu by měl rozhodnout jeho nový majitel. Jiří Hlavenka připomíná, že zatím se jedná pouze o odvolání Valeskiho z pozice jednatele, nikoliv ředitele Eurotelu, já ale soudím, že to je prakticky totéž, jen to pro nezasvědceného lépe vypadá. Bez pozice jednatele Valeski <EM>(soudím) </EM>odejde, protože bude na Eurotel mít menší vliv, ale prakticky stejnou zodpovědnost.</p>

<p>
Veselá <A href="http://www.mobilmania.cz/Operatori/F.asp?ARI=107098&amp;HID=1&amp;CAI=2114" target=_blank>je diskuse</A>, nějaký Han Solo <EM>(znám se s ním z Hvězdých válek:) </EM>tu vytahuje, že článek <EM>(ten můj)</EM>&#160;vypadá, jako by mi ho nadiktoval Adam Blecha <EM>(dozorčí rada Telecomu)</EM>&#160;- protože ho znám. Solo zapoměl dodat, že znám i ostatní členy dozorčí rady a těžko najdete někoho v telekomunikacích, s kým jsem si jednou nevyměnil email či nepotřásl rukou <EM>(výjimkou je v tomto případě G. Berdár i T. Valeski, ani s jedním jsem v životě nemluvil, jestli mne paměť neklame). </EM>Bohužel i v tomto případě šlo o můj osobní názor :) Chcete další konspirativní teorii? A. Blecha sedí ve stejném baráku, jako Vrecova firma Expres Stores, to určitě není náhoda ;) <EM>(poznámka: je, protože Vreco si ten nájem sehnal přes známého sám, ale zní to přeci také hezky konspiračně...).</EM></p>

<p>
Na <A href="http://www.lupa.cz/clanek.php3?show=3338" target=_blank>Lupě Jiří Peterka</A> píše o k<STRONG>onci paušálního tarifu pro dial-up připojení k internetu GTS Pohoda</STRONG>. Nově jde o paušál s limitem 120 hodin měsíčně. Konec dalšího snu...</p>

<p>
Na Mobil.cz se rozjelo něco, co snad bude <STRONG>seriál o stavbě metropolitní WiFi sítě</STRONG>. První díl ze šesti je zatím takový obecný, těžko dle něj cokoliv soudit, také autora Jana Beránka neznám, čtěte zde: <A href="http://mobil.idnes.cz/mobilni_komunikace/ostatni-mobilni_komunikace/wifi_volyne1040426.html" target=_blank>Jak si postavit síť Wi-Fi na malých městech</A>.</p>