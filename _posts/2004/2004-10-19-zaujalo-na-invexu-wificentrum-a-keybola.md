---
ID: 1365
author: Patrick Zandl
layout: post
oldlink: 'https://www.marigold.cz/item/zaujalo-na-invexu-wificentrum-a-keybola

  '
post_date: 2004-10-19 07:31:00
post_excerpt: ''
published: true
summary_points:
- Invex nabízel málo zajímavostí, ale WiFiCentrum, slovensko-český shop, upoutal pozornost.
- WiFiCentrum nabízí levnější WiFi techniku a ceny zobrazuje až po přihlášení.
- Anténa Keybola, parabolická anténa s USB pro WiFi klíčenku, zaujala na stánku.
- WiFiCentrum se slučuje s WLANshop.cz pod jednotnou značku kvůli doménám.
title: "Zaujalo na Invexu: WiFiCentrum a Keybola"
---

<p>
Když jsem říkal, že na Invexu bylo houby, nebyla to tak úplně pravda. Našel jsem tam pár nových zajímavostí, ale bylo jich po málu, takříkajíc jako šafránu. Velký stánek zde mělo <a href="http://www.wificentrum.cz">WiFiCentrum</a>, což je slovensko-český shop s WiFi technikou. Možná mne budete kamenovat za mizerný postřeh, ale já si WiFiCentra poprvé všimnul v minulém PC Magazínu, takže coby český shop je pro mne novinkou. Navíc hezky provedenou. </p>

<p>
Proč jsem napsal slovensko-český? Protože převažující nádech je zde ze slovenštiny, což pro nás starší ročníky (fuj 8) ) není problém, jak pro ty mladší, netuším. Shop nabízí spíše levnější a méně značkovou techniku jako Wline, Planet nebo Zcom, specialitou je, že ceny se zobrazují až po přihlášení&#8230; </p>

<div class="rightbox"><img src="/wp-content/uploads/1/20041019-keybola.gif" alt="Anténa Keybola - spíše tedy reflektor" width="230" height="192" /></div>
<p>
Abych tu nepsal jen o shopu, který si konec konců můžete prohlédnout sami, zaujal mne jeden z jeho produktů a to anténa nazvaná Keybola. Je to vlastně parabolická anténa s udávaným ziskem 19 dB a v ohnisku má USB konektor pro zapojení USB klíčenky s WiFi. Do ohniska zacvaknete klíčenku, parabola na ni/od ní směřuje signál a všechno by to mělo generovat hezký 19 dB zisk, tvrdí výrobce. Cena cca 800 Kč bez té klíčenky, počítač se připojuje přes USB a klíčenku před povětrnostními vlivy a vodou chrání plastová krytka. </p>

<p>
Jen na závěr. Díval jsem se na provozovatele shopu WiFiCentrum, kontakty na jedinou společnost zde uvedenou jsou Ferimex Bohemia, jenž stojí třeba i za <a href="http://www.wlanshop.cz">WLANshop.cz</a>. I jména, ze kterých chodí emaily, jsou stejná. Žeby slučování brandu?
</p>

<p>
<b>Update:</b> ano, potvrzeno. Slučování brandu. Dříve používané domény neměly své volné protějšky v sousedních státech a sídlila na nich konkurence. Oproti tomu wificentrum bylo možno zaregistrovat i v sousedních státech a tak bude zhruba do konce měsíce značka shopů na slovensku i v čechách jednotná.
</p>