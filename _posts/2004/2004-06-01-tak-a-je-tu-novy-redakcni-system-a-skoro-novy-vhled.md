---
ID: 1117
author: Patrick Zandl
layout: post
oldlink: 'https://www.marigold.cz/item/tak-a-je-tu-novy-redakcni-system-a-skoro-novy-vhled

  '
post_date: 2004-06-01 21:14:30
post_excerpt: ''
published: true
summary_points:
- Nucleus přechod úspěšný díky Radku Hulánovi, který upravil template Marigold.
- Italica způsobovala dvoumilimetrový proužek v MSIE, vyřešeno pomocí hacku.
- Autor se chce věnovat hackování Linksys WRT54G a instalaci řízení šířky pásma.
- Autor se podělí o návod na hackování routeru, pokud se mu to povede.
title: Tak a je tu nový redakční systém a skoro-nový vhled
---

<p>
Přechod na Nucleus se zřejmě vydařil. Kromě toho, že jsem včera dostal depresi z toho, že zákoutí CSS mi navždy zůstanou utajena, že by bylo nejlépe pevný disk serveru smazat a nikdy více se nevěnovat něčemu, co zavání tvorbou HTML/CSS stránek, to dopadlo dobře - Radek Hulán totiž template Marigolda přebudoval a upravil tak, že fungují a jsou v podstatě i validní. Takže web už by měl vypadat k světu, za což budiž <a href="http://hulan.info/blog">Radkovi Hulánovi</a> vzdán můj dík - i za Nucleus. </p>

<p>
Jen taková pikantní věc, abyste věděli, jak složité to bylo - titulní stránka se trochu rozjížděla po všech úpravách. Složitým zkoumáním se ukázalo, že dvoumilimetrový bílý (a extrémně do očí bijící) proužek se objeví vždy, když se v textu objeví italica. Sám jsem byl pevně rozhodnut italicu nepoužívat, nebo to prohlásit za ozdobný prvek, Radek ale našel nějaký <a href="http://www.positioniseverything.net/guests/italicbug-ie.html">hack pro MSIE</a> (v Opeře se problém neobjevuje) a bylo to. </p>

<p>
Takže já se mohu konečně jít věnovat něčemu užitečnému - v tomto případě <b>hackování Linksys WRT54G</b>, k němuž jsem získal návod, jak do něj instalovat řízení šířky pásma. A to už mi připadá extrémně zajímavé a navíc mám alespoň trochu páru o tom, jak to funguje a co se tam děje. V případě CSS mi definitivně ujel vlak :)</p>

<p>
PS: O návod se samozřejmě podělím, ale až to rozchodím a pouze v případě, že se mi nepodaří můj router tím experimentováním tak rozhasit, že bych se do rána nedostal na internet, jak je zvykem při těchto experimentech...
</p>