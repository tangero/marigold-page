---
ID: 1037
author: Patrick Zandl
layout: post
oldlink: 'https://www.marigold.cz/item/ctu-prichazi-s-navrhem-generalni-licence-pro-broadband-zarizeni

  '
post_date: 2004-05-17 09:31:00
post_excerpt: ''
published: true
summary_points:
- Frekvenční pásma 410-470 MHz a 870-921 MHz jsou určena pro Eurotel CDMA a broadband
  sítě.
- Generální licence umožňuje hromadné schvalování zařízení bez dalšího povolení ČTÚ.
- Maximální ERP je 10 W (200 kHz kanál) nebo 1 W (širší kanál), externí antény zakázány.
- Platnost generální licence je do 30. června 2014.
title: ČTÚ přichází s návrhem generální licence pro broadband zařízení
---

<p>
Abychom byli přesní, jedná se o zařízení pracující ve frekvenčním pásmu 410 &#8211; 430 MHz, 450 - 470 MHz a 870 &#8211; 876 MHz / 915 - 921 MHz - tato licence je tedy především směrována k <STRONG>stanovení obecných podmínek pro provoz Eurotel CDMA zařízení</STRONG>, nově ale také otevírá možnosti využití na nižších frekvenčních pásmech, kde jsou dosud nepoužívané Tetra licence a kde by bylo možné postavit další broadband přístupovou síť, pokud by se našel mezi výrobci dobrovolník, který by své zařízení frekvenčně posunul. </p>

<p>
Generální licence má v tomto případě sloužit k hromadnému schválení zařízení do provozu, nadále tedy bude zařízením stačit, aby vyhovovaly specifikacím licence a mohou být provozovány bez dalšího povolení od ČTÚ, což je důležité pro rychlé a levnější uvádění mobilních terminálů na trh.</p>

<p>
Maximální povolený efektivní vyzářený výkon (ERP) pro zařízení pracující s šířkou rádiového kanálu 200 kHz je 10 W a pro zařízení pracující s větší šířkou rádiového kanálu je 1 W. Použití externích antén není povoleno. Stanice nesmějí být provozovány s přídavnými zesilovači vysokofrekvenčního výkonu a s převaděči. Tato generální licence platí do 30. června 2014. To jsou asi obecně nejdůležitější zásady tohoto návrhu generální licence. Návrh GL najdete <A href="http://www.ctu.cz/art.php?iSearch=&amp;iArt=411&amp;PHPSESSID=4672183b43164e406b6247c5af1122fc">zde na webu ČTÚ</A>.</p>

<p>
Poznámka: jak jsem se tak díval na web GTranu, tak jeho modemy v pásmu 410 &#8211; 430 MHz nepracují, ale on se vždy někdo najde. </p>