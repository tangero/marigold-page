---
ID: 1367
author: Patrick Zandl
layout: post
oldlink: https://www.marigold.cz/item/edge-parade
post_date: 2004-10-20 08:04:00
post_excerpt: ''
published: true
summary_points:
- Eurotel dvakrát podnítil rychlá data, zavedením datového paušálu a investicí do
  CDMA.
- Oskar zavedl EDGE, ale spuštění plánuje až v první polovině roku 2005.
- T-Mobile umožní v síti EDGE i GPRS používat 4+4 timesloty, celkem pět najednou.
- Slovenský EuroTel zvažuje instalaci CDMA v pásmu NMT, které provozuje.
title: EDGE parade
---

<p>
Zatímco krávy z Prahy postupně mizí (tedy alespoň ty plastové), přichází k nám další zábava dovlečená Eurotelem – ještě rychlejší mobilní data. Protože, abychom nežili v bludu, je třeba mít na paměti, že to byl Eurotel, kdo po dvakráte  přišel s impulsem pro rychlá data. Ponejprv, když zavedl datový paušál a několik desítek tisíc lidí se přes GPRS připojilo k internetu. Podruhé, když Eurotel GPRS nazřel jako pomalé a zainvestoval CDMA. Můžeme si o CDMA myslet, co chceme, ale jisté je, že bez CDMA by nebylo EDGE. Už jsem tu probíral, že T-Mobile se prakticky nikde na trhu do rychlých dat nehrne, pokud nemá konkurenci – například v případě Vodafone funícího s UMTS nebo Orange utrácejícího právě za EDGE. </p>

<p>
Slušně zažehl plamen vášně Oskar. Nejmladší operátor nepodlehl kouzlu datového paušálu, zřejmě proto, aby se lidé v jeho síti dovolali. A pak také proto, že se mu nechtělo konkurovat tam, kde už mnoho efektivního prostoru pro bohatnutí nezbývá. Jenže tento týden přišel s EDGE ve své síti. Abych byl přesnější, lidé <a href="http://mobil.idnes.cz/mobilni_komunikace/operatori/sluzby/edge-oskar041019.html">z Mobil.cz si povšimli</a>, že v oskaří síti se pohybují kodeky a rychlosti, které nejsou u GPRS zrovna obvyklé a jsou vlastní EDGE. A tak o tom vydali článek. Oskar zareagoval promptně a vydal tiskovou zprávu, v níž popřel, že by EDGE nabídl do konce roku a termín spuštění ve své síti dal spíše na první polovinu roku 2005. Nebude tedy první. Což ani není jeho strategie. Ostatně první BTS s EDGE měl v ČR živě Eurotel. Hádejte, kde&#8230;</p>

<p>
T-Mobile se pokusil mazaně strhnout zájem na svoji stranu prohlášením o tom, že EDGE i GPRS v jeho síti bude moci používat 4+4 timesloty, celkem max pět najednou.  <a href="http://mobil.idnes.cz/aktuality/tmobile-edge041019.html">(info zde)</a></p>

<p>
K EDGE Eurotelu padla vtipná otázka také v online rozhovoru s šéfem Eurotelu M. Heřmanem <a href="http://www.mobil.cz/chat">na Mobil.cz</a>. Bystřejší si povšimnou, že otázku položila Vladimíra Berdárová, manželka šéfa Telecomu:</p>

	<blockquote><p>
 
Dnes se objevila zpráva, že Oskar bude spouštět EDGE snad dříve než T-Mobile. Nechce Eurotel jim vypálit rybník a spustit EDGE také? Bylo to celkem logické, nabídnout zakazníkům &#8220;více služeb&#8221;. Jste pro? p.s. Doma to s vaším šéfem proberu ;-) (Vladimíra Berdárová)<br/>
Host odpovídá: Neřídíme byznys podle znění tiskových zpráv, ale podle potřeb zákazníků. Nabídka služeb Eurotelu je velmi široká. Pozdravujte manžela, uvidím ho ale dříve než Vy :-)
</p>
</blockquote>
<p>
Chat byl docela vtipný, pokud umíte číst mezi řádky. Ale nejvtipnější bylo, že někteří diskutující, kteří přišli stále dokolečka klást tu samou otázku na CDMA si nepřečetli podmínky chatu a nepovšimli si, že neustále se opakující otázku zodpoví redakce připraveným textem, že otázka již byla zodpovězena a vyřadí ji. Nebo že je třeba otázky pokládat zvláště, nikoliv seznam několika otázek najednou. Jestli takhle THIS_ONE četl i podmínky služby CDMA, už mne nepřekvapuje, že se tak čílí…  </p>

<p>
Do toho všeho slovenský EuroTel Bratislava <i>(z větší části vlastněný T-Mobile a za chvíli snad i vykoupený kompletně)</i>, chce instalovat CDMA v pásmu NMT, jež na slovensku provozuje. Není to tak nová informace – EuroTel o tom uvažuje dlouho a čekal, jak se s CDMA zadaří českému Eurotelu. Jeho CDMA start se považuje za velmi slušný úspěch, za dva měsíce CDMA Eurotelu nasbíralo 13 000 klientů. Jenže nyní přichází kontrolní otázka: bude slovenský EuroTel pásmo 450 MHz vracet a bude o něj bojovat v tendru o CDMA síť, jako to požaduje český T-Mobile po českém Eurotelu? Nebo si jej nechá a zprovozní CDMA na bázi stávající licence a bez rizika konkurence? Podle mne B je správně, protože něco jiného jsou píárové žvásty a něco jiného je business. Výsledek: ČR vyhrožuje T-Mobile mezinárodními soudy, zatímco na Slovensku provede totéž. </p>

<p>
 Budeme mít horkou datovou zimu. Jen by mne zajímalo, co budeme dělat s těmi 3G licencemi. Pokud nás má spasit rychlé EDGE, k čemu nám budou jen o málo rychlejší 3G nabízející 384 Kb/s linky? Větší kapacita? Nikdo se netváří, že by mu kapacita v GSM chyběla&#8230; </p>

<p>
A na závěr – <b>jak si myslíte, že vyřeší Oskar své EDGE v nabídce?</b> Zavede datový paušál? Pro to svědčí, že masivně posiluje svoji síť. Nebo se poučil z připálených prstíků konkurentů a bude trvat na účtování za objem dat, byť velkorysejším, než nabízí nyní?</p>

<p>
!++11++!</p>

<p>
Osobně si myslím, že nabídne to druhé. Účtování za objem dat, které ale bude značně cenově velkorysé, například nabídne za základní cenu 400 Kč něco jako 0,5 - 1GB dat. Tedy mezistupeň vhodný pro business použití, ale odrazující sosáky.
</p>