---
ID: 1148
author: Patrick Zandl
layout: post
oldlink: 'https://www.marigold.cz/item/linksys-network-storage-link-sikovny-sitovy-disk

  '
post_date: 2004-06-16 08:17:00
post_excerpt: ''
published: true
summary_points:
- Síťový disk pro sdílení dat mezi dvěma počítači je řešením.
- Linksys NSL propojuje USB disky (až dva) s ethernetem pro síťový přístup.
- Linksys NSL umožňuje veřejný i heslem chráněný přístup k diskům.
- Ximeta NetDisk s kapacitou 120 GB je dražší alternativou, sdílenou jen pod Windows.
title: Linksys Network Storage Link &#8211; šikovný síťový disk
---

<p>
Zrovna jsem začal špekulovat nad tím, jak bychom si mohli v novém bydlišti udělat síťový disk. Máme doma dva počítače v síti, občas se hodí mít disk, na který se dají odložit věci a sdílet jej. Nejtriviálnější možnost - mít někde bokem popelnici s linuxem a velkým diskem, mne neuspokojuje - takový počítač žere zbytečně spoustu elektřiny a navíc dělá kravál. Začal jsem přemýšlet nad tím, jak napojit externí disk samostatně do sítě a zda by APčka s konketorem pro USB (takové věci dělá třeba Asus) zvládla pevný disk připojený přes USB - i takových je už na trhu dost. </p>

<div class="leftbox"><img src="/wp-content/uploads/20040616-linksys-nslu2.gif" alt="Linksys Network Storage Link" width="170" height="265" /></div>
<p>
Jenže mezi tím Linksys představil svůj Network Storage Link - rozhraní mezi USB a ethernetem. Pomocí Network Storage Link můžete k ethernetu připojit až dva USB 1.1/2.0 disky - nebo i flash disk, pokuď chcete. Přístup na disk lze udělat veřejný, i lze stahovat po netu nebo na hesla - tak jako na normálním ftp. Lze disk  namapovat do Windows jako síťový. Vestavěný je i backup program pro zálohování a další utility dostupné přes webové rozhraní. Podrobnosti na <a href="http://www.linksys.com/products/product.asp?prid=640&#038;scid=43">stránce Linksys.</a></p>

<p>
Linksys NSL stojí 75 USD - což zase není tak moc. V USA seženete za 190USD síťový disk Ximeta NetDisk o kapacitě 120 GB, který ale lze sdílet jen pod Win 2000/XP. Ten samý <a href="http://www.alzasoft.cz/Default.asp?CatID=18843102&#038;TYPTREE=1">disk u Alzasoftu</a> vyjde na 7200 Kč, takže si můžeme udělat představu o obchodním kurzu dolaru a vlivu daní...</p>