---
ID: 1049
author: Patrick Zandl
layout: post
oldlink: 'https://www.marigold.cz/item/3g-tyden-3g-v-cannes-hutchison-vysledky-ericsson-a-hsdpa

  '
post_date: 2004-05-24 13:14:00
post_excerpt: ''
published: true
summary_points:
- UMTS videohovory jsou častější v roamingu než v národních sítích.
- Hutchison Whampoa má 1.73 milionu 3G uživatelů s vysokými akvizičními náklady.
- Rumunský Zapp spustil Zapp Me, první evropskou implementaci BREW v CDMA450.
- Ericsson očekává výrazné zlepšení WCDMA sítí s HSDPA technologií v roce 2006.
title: "3G Týden: 3G v Cannes, Hutchison výsledky, Ericsson a HSDPA"
---

<H4>Videohovory v národních sítích</H4>
<p>
Problém videotelefonátů v UMTS sítích tkví v tom, že příliš zřídka lze videotelefonovat v rámci státu, ale mezi různými 3G sítěmi. Dokonce je více roamingů pro videhovory, než národních videohovorových propojení. V Portugalsku už přišli na to, že lidem taková situace moc nevoní a mezi místními sítěmi Vodafone a TMN (vlastněná Portugal Telecomem) lze již provozovat videotelefonáty. Vodafone nabízí videohovory do sítě svého konkurenta za stejnou cenu, jako hovory hlasové - ovšem jen na zkušební dobu do konce roku. </p>

<H4>Nortel a Orange zasíťovali 3G v Cannes</H4>
<p>
Filmový festival v Cannes se odehrává s podporou 3G sítě Orange. Technologii dodává Nortel. Zákazníci Orange (i roamingoví) mohou síť běžně používat, trochu záhadou ale je, jaké služby nabízí, protože tisková zpráva výslovně zmiňuje, že služby jsou zde "předváděny" - měl by být tedy předváděn i lokální obsah a streamování TV vysílání. Pokud lze na 3G telefonu sledovat i promítání filmů, bylo by to super. Nu, uvidíme se na příštím GSM kongresu, snad do té doby 3G síť Orange vydrží...</p>

<H4>Hutchison oznamuje průběžné výsledky</H4>
<p>
Telekomunikační konglomerát Hutchison Whampoa měl v minulém týdnu 1.73 milionu uživatelů ve svých 3G sítích 3. Náklady na získání jednoho uživatele jsou přitom odhadovány Nomurou na 600 euro - prý zhruba čtyřnásobek evropského průměru. Trojky získávají 11500 zákazníků denně, v polovině března to bylo 10 000 - odhaduje se, že za to mohou především lepší 3G telefony v nabídce. Nyní maličko kouzel s prognózami - do konce roku očekává jedna analytická skupina 3,5 milionů uživatelů, jiná Hutchison odhaduje na 5,6 milionů - já sám se kloním spíše k těm čtyřem. V roce 2005 má mít Hutchison Whampoa kladné EBIDTA (tvrdí sama firma). ARPU v Británii je 78 dolarů, v Itálii 51 dolarů měsíčně. Nedávno si Hutchison objednal 3 miliony 3G telefonů od LG. </p>

<H4>Rumunský Zapp spustil BREW</H4>
<p>
Rumunský operátor Zapp spustil ve své síti postavené na bázi CDMA450 službu Zapp Me nabízející první evropskou implementaci BREW platformy Qualcommu v CDMA450. Služby Zapp Me lze využívat zatím jen na telefonech Zapp Series Z710i - a služba nabízí loga, melodie, emaily, BREW aplikace ku stažení atd. </p>

<H4>Samsung představil první mobil pro satelitní TV</H4>
<p>
Dekodér satelitního digitálního TV vysílání (DMB) obohacuje výbavu telefonu <STRONG>Samsung SCH-<IMG height=180 alt="Samsun s DMB dekodérem" src="/wp-content/uploads/samsungstv.jpg" width=206 align=right border=1>B100</STRONG>. Firma jej představila na Wireless Korea 2004. Telefon je určen pro sítě CDMA2000 EV-DO a kromě přijímače satelitního DMB je také vybaven 2 megapixelovým fotoaparátem a všemi dalšími atributy dnešních moderních CDMA2000 telefonů. Funkčně podobný telefon představovalo i LG, jeho telefon měl ale <EM>"širokoúhlý displej"</EM> vyklápěný z telefonu, přímo uzpůsobený pro sledování TV (bohužel jsem nenašel kloudnou fotku na netu). Ta výstava mohla být zajímavá, protože LG tam mimo jiné ukazovalo telefony, které online komprimují data, jež se na nich ukládají, aby lépe hospodařily s pamětí. </p>

<H4>HSDPA zasáhne WCDMA sítě v roce 2006 (tvrdí Ericsson)</H4>
<p>
Šéf Ericssonu Carl-Henrik Svanberg tvrdí, že WCDMA sítě výrazně vylepší již počátkem roku 2006 technologie HSDPA a způsobí radikální nárůst datových schopností UMTS sítí. <EM>"HSDPA by mělo být připraveno během&#160; 18 až 20 měsíců,</EM>" prohlásil Svanberg na akci Sweden Wireless Hotspot. Svanberg také prohlásil, že HSDPA (také označované jako 3.5G) bude ve WCDMA sítích rozšířené. <EM>"HSDPA&#160; je tak blízko. Operátoři spouštějící sítě v roce 2006 do něj ostře půjdou,"</EM> řekl Svanberg. </p>

<p>
Další technologie pro zvyšování rychlosti nazvaná <STRONG>HSUPA</STRONG> (High speed uplink packet access) má následovat o rok později. Od Ericssonu jsou to další odvážná slova na téma vysokých rychlostí, právě před týdnem vicepresident vývoje Ulf Wahlberg prohlásil na výroční konferenci Švédského technologického institutu, že sítě čtvrté generace budou realitou za osm let. Sítě 4G mají podle Ericssonu přenášet data rychlostmi v řádu stovek Mb/s. Byl to ovšem Ericsson, kdo kdysi trpěl přehnaným optimismem ve věci rychlostí a startu WCDMA sítí, takže jeho prohlášení je třeba brát spíše jako dělostřeleckou přípravu na trhu...</p>

<p>
&#160;</p>