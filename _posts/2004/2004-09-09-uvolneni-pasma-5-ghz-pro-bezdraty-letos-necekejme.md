---
ID: 1309
author: Patrick Zandl
layout: post
oldlink: 'https://www.marigold.cz/item/uvolneni-pasma-5-ghz-pro-bezdraty-letos-necekejme

  '
post_date: 2004-09-09 14:36:04
post_excerpt: ''
published: true
summary_points:
- GHz pásmo zpřístupněno pro RLAN nejdříve v prvním čtvrtletí 2005.
- CEPT/ECC přijalo aktualizované rozhodnutí ECC/DEC/(04)08 s účinností 12. 11. 2004.
- Evropská komise (EC) dosud neobdržela zdůvodňovací zprávu k rozhodnutí.
- Generální licence v ČR bude vydána až po souhlasu EC, nejdříve Q1 2005.
title: Uvolnění pásma 5 GHz pro bezdráty letos nečekejme
---

<p>
Abych měl všechny rány od ČTÚ v jednom dni, vyšla dnes na webu ČTÚ &#8220;Informace o stavu přípravy využití kmitočtového pásma 5 GHz systémy RLAN&#8221;. Pokud to chcete stručně a jasně, zpřístupnění frekvencí v pásmu 5 GHz se neočekává před prvním čtvrtletím 2005 (tedy velké zpoždění oproti původnímu plánu). Dále cituji <a href="http://www.ctu.cz/art.php?iSearch=&amp;iArt=452">z webu ČTÚ</a>.</p>

<p>
Výbor CEPT/ECC přijal dne 9. 7. 2004 nové aktualizované rozhodnutí k využívání předmětných pásem systémy RLAN (WAS) – ECC/DEC/(04)08, s tím, že termín nabytí účinnosti je 12. 11. 2004. Aktualizace rozhodnutí byla provedena na základě mandátu Evropské komise (EC) připraveného Výborem pro rádiové spektrum (RSC). Mandát stanovil předložení  zdůvodňovací zprávy a poté zpracování a přijetí rozhodnutí v termínu 11/2004.</p>

<p>
      Zdůvodňovací zpráva nebyla dosud EC předložena. EC podmínila přijetí zásadního stanoviska k uvedenému rozhodnutí prostudováním zdůvodňovací zprávy. Ta však bude moci být EC předložena a projednána RSC teprve po schválení zasedáním výboru ECC, které se koná ve dnech 8. - 12. 11. 2004. Následné zasedání výboru RSC(#10) se uskuteční 8. 12. 2004.</p>

<p>
      Teprve souhlasné stanovisko EC se zněním přijatého rozhodnutí ECC/DEC/(04)08 umožní zahájit proces implementace uvedeného rozhodnutí v České republice, jehož součástí je i vydání nové generální licence. I v případě kladného stanoviska lze proto očekávat vydání nové generální licence nejdříve v průběhu prvního čtvrtletí roku 2005.
</p>