---
ID: 794
author: Patrick Zandl
layout: post
oldlink: 'https://www.marigold.cz/item/drobky-mobil-nec-n900-intel-s-podporou-802-11g-do-centrina-nokia-6620-japonska-masina-na-sny-cd-prehravac-s-podporou-javy

  '
post_date: 2004-01-16 09:31:00
post_excerpt: ''
published: true
summary_points:
- Nokia 6620, první EDGE chytrý telefon pro USA, má více paměti a rychlejší procesor.
- Japonská mašinka na sny a displej na hlavu jsou dostupné v Japonsku.
- Philips eXp5371 je CD discman s podporou Java her (J2ME).
- Intel přidává 802.11g do Centrina pomocí miniPCI karty, ne vylepšením čipu.
title: 'Drobky: mobil NEC N900, Intel s&nbsp;podporou 802.11g do Centrina. Nokia 6620,
  japonská mašina na sny. CD přehrávač s&nbsp;podporou Javy'
---

<p>
Nokia představila svůj první chystý telefon s podporou EDGE pro americký trh <STRONG>Nokia 6620</STRONG>. Je to snad vůbec první chytrý telefon s EDGE. Oproti 6600 má 6620 také více paměti (12 MB versus 6 MB) o něco rychlejší procesor a nějaké software utilitky navíc (<A href="http://press.nokia.com/PR/200401/930744_5.html" target=_blank>TZ Nokia</A>). <A href="http://gigaom.com/archives/2004/01/nokia_edge_but_not_till_april.html" target=_blank>GigaOm</A> ale reportuje, že <STRONG>&#8220;Nokia phone should be in stores March-April timeframe - no pricing yet.&#8221;</STRONG> Telefon se pro americké sítě liší také podporou GSM 850/1800/1900 MHz namísto 900 MHz evropanů.</p>

<p>
Tuhle <STRONG>japonskou mašinku na sny </STRONG>jsem nedávno viděl v TV zprávách. V podstatě si vytvoříte model snu a ten do vás pak mašinka v noci nabuší. Jen nevím, zda to fakt k něčemu je. BBCNews: <A href="http://news.bbc.co.uk/2/hi/asia-pacific/3395505.stm" target=_blank>Japan invents the gadget of your dreams</A>. A když jsme u těch japonských vychytávek, <A href="http://www.dottocomu.com/b/archives/000559.html" target=_blank>tak tohle je</A> <STRONG>displej</STRONG> firmy Shimadzu, který si <STRONG>můžete dát přímo na hlavu před oko</STRONG> a ono to nahrazuje běžný velký displej. Takových věcí už byla hromada prototypů, ale tohle se vyrábí a prodává. Ovšem jen v japonsku. </p>

<p>
<IMG height=120 alt="Philips eXp5371" src="/wp-content/uploads/preview/philips_j2me_cd.jpg" width=250 align=right>Další vychytávku mám z Evropy - Philips nabízí <STRONG>CD discman s podporou Javy</STRONG>, tedy spíše J2ME. Jmenuje se <STRONG>Philips eXp5371</STRONG> a můžete si na něj nahrávat a hrát si na něm Java hry. Sun má jistě radost...:)</p>

<p>
<STRONG>Intel včera oznámil, že přidává podporu 802.11g</STRONG> <STRONG>do Centrina.</STRONG> Jenže to neudělá zatím vylepšením té čipové sady, ale miniPCI kartou Intel PRO/Wireless 2200BG, jíž se počítač s Centrinem upgraduje. Safra, neujíždí hochům z Intelu trochu vlak? Zdroj: <A href="http://www.wi-fiplanet.com/news/article.php/3299851" target=_blank>WiFIPlanet</A>. Podpora a/b/g standardů v Centrinu je plánována na léto (už skoro rok).</p>

<p>
<STRONG>NEC N900 o velikosti kreditní karty, to je nový GSM telefon</STRONG> s barevným displejem, s váhou 70 gramů a s vestavěným fotoaparátem 300k pixelů. Fajn legrácka, <A href="http://neasia.nikkeibp.com/wcs/leaf?CID=onair/asabt/news/284152" target=_blank>podrobnosti a foto zde</A>. </p>

<p>
Hra <STRONG>Sims pro N-Gage je potvrzena.</STRONG> Oficiálně vývoj <STRONG>Sims Bustin out</STRONG> potvrdila Nokia a Electronic Arts (EA). Sims je velmi populární hra, v níž ovládáte človíčky a procházíte s nimi virtuálním životem. Dita ji má ráda, ale nemá N-Gage. Zdroj: <A href="http://www.allaboutsymbian.com/news.php?id=19359" target=_blank>AAS</A>.&#160;</p>