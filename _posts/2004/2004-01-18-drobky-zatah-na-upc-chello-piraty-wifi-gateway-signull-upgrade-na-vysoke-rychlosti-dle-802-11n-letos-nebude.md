---
ID: 797
author: Patrick Zandl
layout: post
oldlink: 'https://www.marigold.cz/item/drobky-zatah-na-upc-chello-piraty-wifi-gateway-signull-upgrade-na-vysoke-rychlosti-dle-802-11n-letos-nebude

  '
post_date: 2004-01-18 20:37:00
post_excerpt: ''
published: true
summary_points:
- 'Slovensko: UPC zasáhlo proti nelegálním připojením k internetu Chello.'
- Signull G2 Access Gateway nabízí zpoplatnění a řízení WiFi hotspotů.
- Broadcom nepředpokládá uvedení 802.11n čipu v tomto roce.
- Standard 802.11n se očekává nejdříve v říjnu 2005.
title: 'Drobky: Zátah na UPC Chello piráty, WiFi gateway Signull. Upgrade na vysoké
  rychlosti dle 802.11n letos nebude'
---

<p>
Nedělní várka drobků z internetu začíná <STRONG>zátahem UPC proti pirátským připojením na Chello</STRONG>. Naštěstí jde o Slovensko. Prvotní zdroj zprávy je ze <A href="http://www.zive.sk/Text/Ar.asp?ARI=107531" target=_blank>Živě.sk</A>: Polícia zadržala pirátov, ktorí sa nelegálne pripájali na internet cez chello. A na <A href="http://markoff.szm.sk/m092.htm#upc" target=_blank>Markoff.tk</A> se můžeme dočíst další zamyšlení nad případem - podle Markoffa snad nešlo o zatýkání lidí, kteří se mezi sebou routerem podělili o připojení, ale o lidi, kteří se připojili úplně na černo tak, že se připojili na rozvod TV a sami si připojení zprovoznili. To zní smysluplně, protože dělat prohlídku sedmi bytů na základě toho, že si rozvedli internet Chello ethernetem by mi přišlo dost drsné.</p>

<p>
Americká firma Signull nabízí zajímavou gateway pro WiFi sítě. Jmenuje se <STRONG>Signull G2 Access Gateway</STRONG> a nabízí kompletní řešení zpoplatnění přístupu k WiFi, řízení šířky pásma a další lahůdky. Tiskovou zprávu <A href="http://www.signull.com/pressreleases/pr_1-20-04.html" target=_blank>najdete zde</A>. Jde o další komplexní řešení připojování do WiFi sítí pro malé hotspoty (například v kavárnách atd).</p>

<p>
Firma Broadcom, významný výrobce WiFi čipů, na CES veletrhu prohlásil, že čip pro <STRONG>vysokorychlostní 802.11n standard rozhodně nepříchází letos v úvahu</STRONG>. 802.11n by měl nabízel rychlosti až 320 Mb/s (více například <A href="http://technet.idnes.cz/hw/hw_sit/IEEE80211n.html" target=_blank>zde na Technetu</A>) a standardu se podle všeho nedočkáme před říjnem 2005, kdy má IEEE naplánované schválení. To ale také může znamenat všechno možné, včetně odkladu na rok 2006 (málokterý standard stihl termín včas)...</p>