---
ID: 876
author: Patrick Zandl
layout: post
oldlink: 'https://www.marigold.cz/item/siemens-tiskova-konference

  '
post_date: 2004-02-24 13:23:00
post_excerpt: ''
published: true
summary_points:
- Siemens odhaduje, že v roce 2010 budou 2/3 uživatelů mobilů zařízení.
- Siemens je v Evropě číslo 2, v Rusku a Brazílii číslo 1 v GSM.
- G sítě mají dvojnásobnou rychlost nástupu zákazníků oproti GSM sítím.
- Siemens se bude soustředit na klasický tvar telefonů, véčka výjimečně.
title: Siemens tisková konference
---

Tiskovou konferenci Motoroly jsem z poloviny zasabotoval a prchnul z ní, protože se tam nedalo sednout, byl tam vydýchaný zvuk a nebylo nic vidět, jen při maximální snaze slyšet. Díky tomu jsem v předstihu dorazil na Siemens tiskovku a zaujal strategické místo, protože situace s narváním se zde opakovala. A protože jsem měl možnost si v tomto případě si něco zapisovat, podívejme se na pár zajímavých momentů ze Siemens presentace. 
<p>

Zajímavé bylo prohlášení Siemensu, že podle jeho odhadu bude v roce 2010 jen třetina uživatelů mobilů lidmi, zbytek bude připadat na připojení nejrůznějších zařízení. Proto se také Siemens chce dále soustředit na machine-to-machine komunikaci a za tím účelem rozšiřuje svoji nabídku průmyslových mobilních modulů.
<p>

Siemens presentoval také svoji pozici: v Evropě je číslo 2, v Rusku číslo 1 a v Brazílii číslo 1 v GSM.
<p>

Zajímavá byla také některá 3G čísla. Především se Siemens snažil (ostatně jako každý presentátor tady) dokázat, že o 3G je zájem a že bude úspěšné. Dokazoval to na grafu rychlosti adaptace GSM a 3G sítí, když poukazoval na to, že 3G sítě mají dvojnásobnou rychlost nástupu zákazníků, než GSM sítě na počátku. Je to na jednu stranu zajímavý argument, na druhou stranu je ale zavádějící, protože mnoho uživatelů 3G se rekrutuje ze stávajících uživatelů mobilů, které už netřeba o výhodách mobilů přesvědčovat. Tím bude křivka nárůstu 3G uživatelů z počátku strmější, otázka je, zda jí to vydrží. Zajímavé také je, že jen 20% telefonních hovorů dnes přenášejí mobilní sítě, zbylých 80% stále dělají pevné telefonní sítě. 
<p>

Siemens také představil svůj nový Gigaset &#8211; DECT telefon pro pevnou síť. Tento model je ale vybaven fotoaparátem a schopností odesílat a přijímat MMS zprávy pevnou sítí. Siemens chce, aby se mobilní sítě začaly funkcemi více prolínat se sítěmi pevnými. Zajímavá myšlenka.
<p>

Siemens také ohlásil svoji Next Generation Telecom Architecture &#8211; tedy myšlenku, že telekomunikační sítě budoucnosti by měly být založeny na otevřených řešeních, tedy na standardech a open source software. Podle Siemensu to přinese větší možnosti v implementaci nových funkcí mezi různými sítěmi, tedy jak pevnými, tak mobilními, tak IP sítěmi a WLAN. Siemens považuje za důležité účtování, když říká, že služeb už máme hromadu, jsme schopni je propojit mezi jednotlivými typy sítí, ale operátoři nejsou schopni je efektivně účtovat. Proto také Siemens zapracoval a představil Unified Billing &#8211; software pro účtování služeb poskytovaných v mobilních, pevných, IP i WLAN sítích. 
<p>

Jednu takovou službu, která se těžko běžnými metodami účtuje, Siemens  představil. Je postavená na bázi Push to Talk a jmenuje se Push to Flirt &#8211; a jde o něco jako seznamku, kam si nahrajete svoje fotky, hlasové nahrávky a údaje o sobě a když se někomu líbíte, může se s vámi přes Push to Talk spojit a poslat vám vzkaz.
<p>

Siemens věří i další svojí novince, Video Mailboxu. Jde vlastně o rozšíření hlasové schránky, do které lze nově ukládat i videohovory a videovzkazy. 
<p>

Poslední zajímavost je k Siemens mobilům &#8211; Siemens potvrdil, že se bude dále soustředit na klasický tvar telefonu, véčka bude vyrábět jen výjimečně.