---
ID: 771
author: Patrick Zandl
layout: post
oldlink: 'https://www.marigold.cz/item/aktualizaci-cen-nezvladl-kazdy-voip-operator-fayn-ale-zdrazuje

  '
post_date: 2004-01-05 08:44:00
post_excerpt: ''
published: true
summary_points:
- Viphone neaktualizoval DPH a uvádí ceny bez DPH, takže je nutné dopočítat.
- Wirphone aktualizaci ceníku odkládá a zkrácený ceník je neaktuální, informace o
  DPH chybí.
- Fayn aktualizoval ceny s DPH a zdražil Zónu 1 a měsíční paušál více než odpovídá
  DPH.
- Fayn měl v prosinci problémy se sítí a nedodržel termín zavedení telefonních čísel.
title: "'Aktualizaci cen nezvládl každý VoIP operátor, Fayn ale zdražuje"

  '
---

<p>
Od 1. ledna 2004 platí nová výše DPH na telekomunikační služby, místo doposavadních 5% se zvýšila na 22%. Podíval jsem se dnes ráno, jak si se změnou DPH poradily firmy nabízející internetovou telefonii. <STRONG>Viphone aktualizaci vůbec neprovedl</STRONG> a nadále uvádí jako DPH 5%, na druhou stranu to ale tak nevadí, protože ceny <A href="http://www.viphone.cz/cenik_vol_viphone.htm" target=_blank>udávají </A>bez DPH a stačí si připočítat správnou výši DPH a nenechat se zmást. </p>

<p>
<STRONG>Wirphone na to šel šalamounsky</STRONG>, pokud si chcete zobrazit kompletní ceník, napíše pouze upozornění, že aktualizuje data. Jenže na zkrácený ceník se dostanete a v něm nikdo žádnou změnu neprovedl, takže jen mate. O DPH tam žádná informace není, můžete se jen domýšlet, že ceny jsou bez DPH. </p>

<p>
Jediný <STRONG>Fayn </STRONG>si mezi VoIP operátory s aktualizací cen dal práci, při té příležitosti ale zdražil o více, než o rozdíl DPH. Zdražení postihlo Zónu 1, ta původně stála 2,10 Kč a nyní vyjde na 2,60 - vše ceny bez DPH. Měsíční paušál stoupl z 88 Kč s DPH na 105 Kč s DPH, což je rovněž o maličko více, než by odpovídalo změně DPH. Fayn tím asi uživatele příliš nenadchnul, navíc ani v prosinci se mu <STRONG>nepodařilo dodržet několikrát odsunutý termín zavedení telefonních čísel</STRONG>. Navíc měla síť Fayn v prosinci vážné problémy a uživatelé si stěžují, že to s jejím fungováním bylo bledé. V diskusích se ozývají horké hlavy, které říkají, že za těchto podmínek nemá Fayn smysl, já si ale myslím, že výpadek byl přechodného charakteru. Snad jen Faynu moc neprospělo, že o něm nebyl schopen uživatele informovat...</p>