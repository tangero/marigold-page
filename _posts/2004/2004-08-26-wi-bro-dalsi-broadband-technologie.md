---
ID: 1273
author: Patrick Zandl
layout: post
oldlink: 'https://www.marigold.cz/item/wi-bro-dalsi-broadband-technologie

  '
post_date: 2004-08-26 08:15:09
post_excerpt: ''
published: true
summary_points:
- Wi-Bro je nová širokopásmová bezdrátová technologie vyvíjená Japonskem, Čínou a
  Koreou.
- Technologie Wi-Bro bude pracovat v licencovaném pásmu 2,3GHz s rychlostí 30-50 Mb/s.
- Wi-Bro má být prvním krokem k sítím 4G a technologickému osamostatnění Asie.
- Asie se snaží o technologickou nezávislost na Západu vývojem vlastních technologií.
title: Wi-Bro – další broadband technologie
---

<p>
Japonsko, Čína a Korea spojují síly pro vývoj nové širokopásmové technologie, prozatím nazývané Wi-Bro nebo též WiBro, což má evokovat širokopásmovost a bezdrátovost a také úspěch WiFi. </p>
<p>
Technologie bude pracovat v pásmu 2,3GHz, tedy v licencovaném pásmu a bude pro nomadické (málo se pohybující) uživatele nabízet přenosové rychlosti 30 - 50 Mb/s za využití MIMO antén. První taková síť by se měla objevit v roce 2006 v Jižní Korei, k dispozici budou PCMCIA karty a modemy, postupem času by technologii měli výrobci zavést i do mobilních telefonů pro rychlé datové přenosy. Další detaily jako dosah, jsem nenašel, protože v angličtině existuje jen minimum a navíc obecných a povrchních informací (viz zde <a href="http://www.globalsources.com/am/article_id/9000000053484/page/showarticle?action=GetArticle">GlobalSource</a>). Nějaké další info jsem našel na stránkách korejského Samsungu, který o Wi-Bro a zejména o sítích čtvrté generace, které by asijské státy rády implementovaly v roce 2010 (<a href="http://neasia.nikkeibp.com/wcs/leaf/CID/onair/asabt/news/299929">viz zde</a>), pořádal konferenci. Jenže anglické materiály jsou jen pro delegáty a korejské jsou sice zdarma, ale neznaje korejštinu, tak mi k ničemu. </p>
<p>
Právě Wi-Bro technologie má být první odrazový můstek pro sítě 4G. </p>
<p>
Je to zajímavá situace. Asie je už delší dobu silně proti technologické nadvládě Západu a zejména USA. Populární jsou aktivity jihokorejských výrobců proti Qualcommu a jeho čipovým CDMA sadám, za které musí místní výrobci mobilů platit tolik, že se jim to nelíbí a dali se do vývoje vlastních sad a to i s podporou jihokorejské vlády. Čína se dala už před lety do vývoje vlastního 3G systému TD-SCDMA a NTT DoCoMo původně zainteresované v UMTS má už delší dobu dojem, že evropští partneři jsou mu koulí na noze a sítě 4G hodlá řešit spíše ve vlastní režii. Pokus všechny snahy o nové síťové technologie v Asii sjednotit na jednu myšlenkovou pan-asijskou platformu je tak jen dalším logickým krokem k technologickému osamostatnění a také kýženému osvobození od části IPR poplatků.</p>
<p>
Myšlenka na závěr: je to špatně? Vadí, že bude existovat hromada různých standardů? Asi nikoliv - výměna spojení a informací se mezi rozdílnými standardy provádí pomocí dokumentovaných rozhraní, navíc už dnes se jednotlivé standardy výrazně liší a v telefonech jsou vlastně častokrát implementovány jako samostatné části...</p>