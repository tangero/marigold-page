---
ID: 886
author: Patrick Zandl
layout: post
oldlink: https://www.marigold.cz/item/a-zase-doma
post_date: 2004-02-27 09:40:00
post_excerpt: ''
published: true
summary_points:
- Cesta autem z Cannes do Česka měří 1260 km a trvá 12-13 hodin.
- Švýcarsko vyžaduje celoroční dálniční známku, Rakousko desetidenní.
- Vánice ve Švýcarsku cestou domů upozornila na nutnost nových stěračů.
- V Cannes se autor věnoval pracovním záležitostem a mobilní hudbě.
title: "A zase doma…"
---

<p>
Cesta autem z Cannes přes Švýcarsko obnáší zhruba 1260 km a to dělá nějakých 12 -13 hodin jízdy, většinou se jede po dálnici, ve Francii a Itálii je pagáre (tedy placená), ve Švýcarsku na celoroční známku (prodám, nechcete?) a v Rakousku na desetidenní známku. Jenže od Švýcarska až na české hranice se nás držela nějaká sněhová vánice, což mi osvětlilo, že bych opravdu mohl pořídit nové stěrače. Nakonec jsme dojeli pozdě po půlnoci úplně hotoví, tedy alespoň já. </p>

<p>
Dneska se v práci musím popasovat s pár záležitostmi, které mi už delší dobu pijí krev a se kterými bohužel nemůžu nic dělat, než otravovat lidi - a v Cannes jsem otravoval nadřízené těch lidí, co je otravuju normálně, takže se snad sled událostí prošťouchne. Kromě toho bych rád přes víkend sepsal pár dalších postřehů z Cannes, mimo jiné extrémně zajímavou přednášku človíčka z Universal Music o hudbě na mobilech.</p>

<p>
A tady je fotečka, jak to v Cannes vypadalo...</p>

<P align=center><IMG height=300 alt="Cannes 2004" src="/wp-content/uploads/cannes2004-2.jpg" width=400 border=1></p>

<p>
Takhle hezký den se vyplatilo ze stanu vylést na pláž, v ruce sklenku něčeho k pití a povídat si s partnery a lidmi přímo na pláži, však na pozadí vidíte, jak to tak hodně lidí dělá... Nalevo je hala věnovaná obsahu a hrám na mobily, vpravo poznáváte loga Motoroly a její velkostánek, před ním pak tuším Intel a Microsoft. Je to foceno z ochozu kongresového centra, ve kterém byly další dvě podlaží věnované expozicím a tři patra věnovaná přednáškám...</p>