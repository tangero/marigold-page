---
ID: 1216
author: Patrick Zandl
layout: post
oldlink: 'https://www.marigold.cz/item/hotspoty-ceskeho-telecomu-pry-zadarmo-pritom-za-penize

  '
post_date: 2004-07-27 08:19:33
post_excerpt: ''
published: true
summary_points:
- Hotspoty Českého Telecomu jsou nyní placené, ačkoliv provozovny to nevědí.
- Propagační materiály v KFC, Pannerie a Nescafe Café stále uvádějí WiFi zdarma.
- Kartičky pro placené WiFi nejsou dostupné v provozovnách s hotspoty.
- Telecom zřejmě neaktualizoval informace o placené WiFi ve svých hotspot lokalitách.
title: Hotspoty Českého Telecomu -  prý zadarmo, přitom za peníze
---

<p>
Povšiml jsem si v podnicích, kde provozují hotspoty Českého Telecomu, že naprosto nic nevědí o tom, že WiFi od Telecomu je již placená služba. Nejrůznější KFC, Pannerie a Nescafe Café mají dokonce s oblibou na pultíku propagační brožurky s nápisem, že služba je zdarma, v KFC jsem dokonce narazil několikrát na cedulku <em>WiFi hotspoty zdarma</em> na dveřích. Přitom služba není zdarma už několik měsíců. Personál na můj dotaz bývá dosti udiven, v Nescafé na Smíchově se mi dívenka přiznala, že už jí to taky nějaký zákazník říkal. </p>
<p>
Jak se dalo předpokládat, kartičky na nákup WiFi airtime nejsou v provozovnách k dostání a protože to není trhák pro trafiky, musíte hledat provozovnu TelePointu. Možná jsem měl jen smůlu na zmíněné firmy v Praze - ale prošel jsem jich na svých prahotoulkách desítku a to už je slušný representativní vzorek na to, aby se dalo usoudit, že se Telecom na update informacích u svých hotspot-lokací vybodl...</p>