---
ID: 1033
author: Patrick Zandl
layout: post
oldlink: 'https://www.marigold.cz/item/starzone-cz-filmy-na-internetu-podle-telecomu

  '
post_date: 2004-05-13 09:30:00
post_excerpt: ''
published: true
summary_points:
- Český Telecom poskytuje obsah na webu StarZone.cz, který nabízí filmy.
- StarZone nabízí filmy za 40 Kč za shlédnutí, celodenní licence stojí 50 Kč.
- Nabídka StarZone obsahuje desítky filmů, převážně české tvorby z let 1989-2000.
- Filmy na StarZone mohou stahovat pouze zákazníci Českého Telecomu s rychlostí nad
  512 Kb/s.
title: StarZone.cz &#8211; filmy na internetu podle Telecomu
---

<p>
Včera Český Telecom oznámil, že bude na internetu <STRONG>poskytovat obsah na webu StarZone.cz.</STRONG> Když jsem si včera kliknul, dalo se na web dostat (podle mne docela hezký černo-oranžový design)&#160;a prozkoumat ho, později už chtěl heslo. Tisková konference o StarZone je až dneska odpoledne, jdu se tam podívat. Zatím popíšu, co jsem na StarZone našel. </p>

<p>
<STRONG>StarZone jsou prakticky jen filmy, zato v plné verzi.</STRONG> Filmy stojí 40 Kč na jedno shlédnutí, pokud chcete zakoupit licenci na celý den, je to o deset Kč dražší. Jsou zde i kratší filmy jako přírodopisné dokumenty, jsou zde i nějaké televizní pořady. Vše je ve formátu WMV, takže linuxáci mají smůlu, rozsahy filmů byly kolem půl giga, co jsem měl možnost vidět. </p>

<p>
Nabídka je zatím chudá, <STRONG>přišlo mi, že jde spíše o několik málo desítek filmů</STRONG>, navíc především filmy české provenience typu Akumulátor, tedy zpravidla tvorba po roce 1989 do řekněme roku 2000, tedy archivy Bontonu/CČV&#160;.Zahraniční filmy jsem snad neviděl (dokumenty možná nebyly české, to já nepoznám), do sekce thrilery jsem se nedostal, protože má rodičovský zámek a bylo potřeba se registrovat a přihlásit, stejně tak Adult kategorie. Nicméně titulní stránka propagovala prakticky jen české filmy. Chápu, že tam necpali porno a navíc je možné, že databázi dokrmí.</p>

<p>
Filmy si mohou stahovat pouze zákazníci Českého Telecomu a prý se dají online prohlížet na linkách o rychlostech nad 512 Kb/s. Web ale také upozorňuje, že při pádu streamování bude znovu částka účtována, jsem zvědav, zda to tak bude i při pádu normálního stahování. </p>

<p>
Zkusil jsem si z práce stáhnout dokument o životě hmyzu <EM>(měl rozumnou délku), </EM>abych se podíval na kvalitu, ale nešlo to, takže nemohu sloužit. Podronosti večer /&#160; zítra, podle toho, co bude na tiskovce...</p>