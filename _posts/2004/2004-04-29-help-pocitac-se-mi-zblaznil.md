---
ID: 1009
title: 'Help, počítač se mi zbláznil&#8230;.:('
author: Patrick Zandl
post_excerpt: ""
layout: post
oldlink: >
  https://www.marigold.cz/item/help-pocitac-se-mi-zblaznil
published: true
post_date: 2004-04-29 08:24:00
---
<p>
<STRONG>Update: děkuji všem za rady, nakonec se ukázalo, že to byl </STRONG><A href="http://vil.nai.com/vil/content/v_100830.htm" target=_blank><STRONG>tenhle trojan</STRONG></A><STRONG>&#160;a už je po něm.</STRONG> Antivirus ho zachytil (zajímavé, jak se mi dostal do pošty, poštu scanuje antivirus na Runbox.com a pak ještě můj Norton Antivirus a všechny spustitelné přílohy automaticky maže) a smazal. Jenže ten trojský kůň ještě před tím zapsal nějak do registrů, že se mají všechny programy spouštět tak, že ho nejdříve zavolají (nikdy&#160; jsem netušil, že tohle udělat je tak prosté). A protože ho antivir smazal, tak se exe programy odmítaly spustit, protože na disku chyběl ten virus... No, děkuji všem za řešení, obešlo se to bez reinstalace a jen s malým infarktovým stavem :) Mimochodem, právě mi dobíhá roční předplatné za Nortona, jestli jsem ještě včera uvažoval, že si ho nepředplatím, nějak mne to pustilo a koupím si lepší verzi :) <EM>Konec update</EM></p>

<p>
Můj notebook se mi zbláznil. Včera jsem se rozhodl instalovat si firewall (Kerio Personal Firewall byl nakonec ten šťastný) a po jednom dni používání se notebook úplně zjančil. Těžko říct, zda to souvisí s instalací firewallu, ale je to tak - notebook nabootuje, mohu spustit Internet Explorer a Outlook, obojí funguje. Snaha spustit cokoliv jiného není korunována úspěchem a systém ohlásí, že soubor nelze najít. Pokud dám Tento počítač (to funguje), soubor samozřejmě najdu, ale když na něj klepnu, opět zahlásí, že ho nelze najít. </p>

<p>
Je to nepříjemné, na notebooku mám uloženou a prakticky nezálohovanou veškerou práci, navíc na něm potřebuju pracovat, anžto je i můj pracovní. Netušíte někdo, co s tím? </p>

<p>
Samozřejmě mám na notebooku antivirus, poštu mi filtruje ještě jeden speciální antivirus, jenže nejdou spustit - nejdou ani instalovat nové programy. Nesetkal jste se s tím někdo? </p>

<p>
A neříkejte mi, že mám zformátovat disk... tudy cesta nevede. Mimochodem, nějaký trotl v IBM vymyslel, že operační systém se nedodává na CD, ale předinstalovaný na partition pevného disku. Odtud ho sice lze instalovat, ale nejde pouze přeinstalovat původní instalaci, zformátuje to disk a teprve pak to instaluje. </p>
