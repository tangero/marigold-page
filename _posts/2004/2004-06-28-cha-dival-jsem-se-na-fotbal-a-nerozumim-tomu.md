---
ID: 1173
author: Patrick Zandl
layout: post
oldlink: 'https://www.marigold.cz/item/cha-dival-jsem-se-na-fotbal-a-nerozumim-tomu

  '
post_date: 2004-06-28 09:21:51
post_excerpt: ''
published: true
summary_points:
- Dita považuje vypravěče za nenormálního, protože nekonzumuje fotbal a pivo.
- Fotbalový poločas trvá 45 minut plus nastavený čas, což vypravěče překvapilo.
- Vypravěč nechápe, proč fotbalisté nepoužívají vysílačky pro lepší komunikaci.
- Použití vysílaček ve fotbale by mohlo být zakázané nějakým předpisem.
title: Cha, díval jsem se na fotbal a nerozumím tomu…
---

<p>
Dita včera pravila, že nejsem normální chlap, že normální mužský by si měl pustit televizi, vytáhnout z ledničky pivo a čučet na fotbal a ne si číst o OFDM modulaci signálu ve vícecestném prostředí. Chtěl jsem vyhovět, tak jsem si pustil fotbal, na který jsem v televizi koukal naposledy tak před deseti lety někde na návštěvě - jen na to pivo jsem nějak neměl žaludek. </p>
<p>
Překvapení ve fotbale bylo pár <em>(nejdříve jsem myslel, že poločas je dvacet minut, pak jsem přidal na půl hodiny a ty mrchy ho dělají po 45 minutách a to ještě jak kdy, na konci vždycky něco přidali jen tak pro srandu!),</em> pak jsem se dozvěděl asi tři různé definice ofsajdu. A nakonec to skončilo u toho, že jsem dumal nad tím, <strong>proč fotbalisti nepoužívají vysílačky</strong> <em>(takové ty náhlavní agentské soupravy).</em> Evidentně měli problémy s komunikací a přišlo by mi užitečné, kdyby nepoužívali brankáře jako inteligentní retraslaci, když koordinoval, kdo komu má přihrát - ale kdyby si to mohli vyříkat sami vysílačkou v uchu. To už přeci není žádný technický problém a bylo by to pro hráče velmi užitečné. Že by to zakazoval nějaký předpis???</p>