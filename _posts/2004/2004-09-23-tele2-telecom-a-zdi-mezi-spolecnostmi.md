---
ID: 1332
author: Patrick Zandl
layout: post
oldlink: 'https://www.marigold.cz/item/tele2-telecom-a-zdi-mezi-spolecnostmi

  '
post_date: 2004-09-23 08:39:00
post_excerpt: ''
published: true
summary_points:
- Telecom uspořádal happening s telaty a transparenty reagující na zeď Tele2.
- Telecomu prozradil novinář akci Tele2, což umožnilo Telecomu se připravit.
- Tele2 budí rozporuplné emoce, její PR je založeno na odporu proti Telecomu.
- Autor viděl billboard parodující Grosse se sloganem "Jsem sociální případ. Volič
  - živnostník."
title: Tele2, Telecom a zdi mezi společnostmi
---

<p>
Z Českého Telecomu (oficiálně, z tiskového oddělení) mi poslali link na tu akci, kdyz Tele2 stavělo zeď před Telecomem a Telecom přitáhl dvě telata a vyvěsil transparenty. Telecom to hezky nazval happening :) - a jeho fotky <a href="http://www.telecom.cz/infocentrum/tiskove_centrum/happening/index.php">najdete zde</a>.</p>

<p>
Byla to povedená akce a bylo vidět, že je dvojsečná zbraň informovat novináře ve velkém předstihu. Někdo z nich to totiž prozradil Telecomu a ten měl chvilku času na to se připravit. A využil ji doopravdy dobře. Tiskový mluvčí Telecomu Vladan Crha dokonce zde v diskusi říkal, že největší náklad na akci byl pronájem těch dvou telat. Telecom prokázal slušný smysl pro humor a akčnost, kterou bych u něj nečekal. </p>

<p>
Ale živě si představuji to pokračování. Bude to asi nějak takhle - pracovník controllingu Telecomu dostane na stůl podklady za zářiovou útratu tiskového oddělení. Jede prstem po těch sloupečcích jako chlebíčky, papír do tiskárny, pronájem sálu, tisk brožurek a pak se zastaví na řádku &#8220;dvě telata&#8221;. Zamyslí se, už se natahuje po sluchátku, aby se zeptal na tiskovém, jaká dvě telata se tím myslí a pak si vzpomene &#8220;Jo, to budou ty dvě telata z marketingu. Myslel jsem, že berou více.&#8221; Položku odškrtne jako schválenou. Další řádek: &#8220;dva zvonce&#8221;. &#8220;Aha, tak už ty kravky vyhodili, taky dobře&#8221;. Schváleno, akce prošla i controllingem&#8230;</p>

<p>
Chtěl jsem včera napsat do Tele2, jak je to s tím převodem klientů a proč si nepožádali o navýšení kapacity přepojování u Telecomu, jak argumentují telekomáci, že měli udělat. Na webu jsem nenašel žádný kloudný press-kontakt, jen nějaký úděsný formulář, tak jsem se na to nakonec vykašlal. Zase natolik mne to nezajímá, jednoduše jsem si řekl, že si ty lidi holt mají pořídit normální telefon. A tím normální telefon už samozřejmě myslím mobil. Navíc Tele2 ve mne vždy budilo rozporuplné emoce - jak tak sleduju její tiskové zprávy a aktivity, tak si firma svojé píár založila na tom, že <i>je vždy proti Telecomu</i>, což je zajímavá strategie, ale je mi dost proti srsti. Navíc si pamatuji, jak se mi do baráku, ještě když jsem seděl na Opletalce, dobýval &#8220;technik Telecomu&#8221;, aby se podíval na naše telefony. A teprve, když jsem ho vyhazoval s tím, že asi musel padnout na hlavu a že žádné pevné telefony od Telecomu nemáme a že k firemní ústředně ho nepustím, se ukázalo, že to byl nějaký obchodníček Tele2. Nevím, čeho tím trikem chtěl dosáhnout, ale padla kosa na kámen&#8230;</p>

<p>
Viděl jsem včera, jeda autobusem (den bez aut!), skvělý billboard. Samozřejmě parodie na Grossovu sérii, profi tištěná, zcela v tom barevném duchu: fotka člověka (asi neznámého) a vedle něj slogan <i>&#8220;Jsem sociální případ. A myslím to upřímně. Volič - živnostník.&#8221;</i> A vedle toho srp a kladivo. Musím to vyfotit :)
</p>