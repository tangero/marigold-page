---
ID: 1275
title: 'GMail &#8211; kouzlo není ve velikosti'
author: Patrick Zandl
post_excerpt: ""
layout: post
oldlink: >
  https://www.marigold.cz/item/gmail-kouzlo-neni-ve-velikosti
published: true
post_date: 2004-08-26 09:06:22
---
<p>
Dlouhou dobu jsem <a href="http://gmail.google.com">GMailu</a> - emailové schránce od Google - odolával. Jeden GB prostoru je sice lákavá věc, jenže po pravdě řečeno mám stejnou kapacitu u RunBox.com, mám hromadu dalších kapacit u různých hosterů, ve firmě i na vlastním serveru a prakticky nikdy to nevyužívám, protože si poštu stáhnu přes POP3 a zpracuji v The Bat. Jenže s velkým množstvím pošty se pracuje stále hůře a prakticky nejvíce na The Batu oceňuji jednoduché i silné vyhledávání. A GMail slibuje právě s tímhle pomoci. Tak jsem od <a href="http://www.zpravy.net/weblog/archiv/0408/5-pozvanek-do-gmailu-uplne-zdarma.php">Petra Weidy</a> dostal pozvánku na GMail (registrovat se nejde) a už tři dny si nechám všechnu poštu směrovat tam. </p>
<p>
Kouzlo GMailu není jen v té velikosti, ta sama o sobě by byla rozporuplná. Kouzlem je právě to zpracování emailů. Došlá pošta se sama shlukuje podle odesilatele a tématu, takže pokud si s někým píšete delší dobu na jedno téma (podle mne to poznává podle subjectu a nějaké hlavičky, ale je to jen povrchní pozorovací úsudek), tak všechny tyto emaily se na titulní stránce GMailu shluknou do jednoho. Když na něj kliknete, vidíte za sebou kráčící posloupnost konverzace, přičemž GMail automaticky vyhodí quotovanou část, pokud je na konci emailu - tím se konverzace stane přehlednější a hezky vidíte, co vy jste psali a co vám na to odpovídají, nejste zatěžování násobnými kusy textu. Moc moc hezké. </p>
<p>
Na titulní stránce si můžete vybrat to, aby k předmětu zprávy přibyl také výcuc zprávy, takže stačí jediný pohled a zhruba tak víte, o čem je v tom emailu řeč. Moc moc praktické. </p>
<p>
Zprávy netřídíte do složek, ale takzvaných Labelů. Chápu, že z hlediska fyzického umístění je to rozdíl, ale z hlediska uživatelova jsem na velký rozdíl nepřišel, snad jen, že ty Labely jsou takové intuitivnější. V podstatě jsou to různé Pohledy, Průhledky, jimiž se díváte na svoji poštovní schránku a ony vám jinak přeskupují zprávy v ní tak, že vám vypíší jen ty správné. Labelování se může provádět také automaticky jako akce při příchodu zprávy, můžete si olabelovat zprávu při jejím čtení. Jediný rozdíl co mne napadl mezi složkou a pohledem - zpráva může mít více pohledů, ale do více složek byste ji bez vytvoření kopie nenarvali. Plus pro Pohledy. </p>
<p>
Finta: pokud někomu odpovíte, přidá se kontakt automaticky do adresáře. To Outlook umí, ale málokoho jiného to napadlo...</p>
<p>
Mazání - kdysi se říkalo, že v GMailu se nedá mazat. Dá. Nebo to tak alespoň vypadá - označil jsem zprávy, přesunul je do Koše a nechal jsem vysypat Koš. Místo se mi zvětšilo a zprávy zmizly... Zatím mi také nepřišel žádný spam, jen takové ti tiskové zprávy, k nimž jsem se někdy někde upsal - a ty jsem také zkoušel smazat, úspěšně. Ejhle....</p>
<p>
Hledání je nejsilnější zbraní GMailu. Cokoliv najde ihned ve vašich emailech. Napíšete, kliknete a máte výsledek. Žádné čekání. </p>
<p>
GMail je velmi hezký kus software, už tím, jak je naprogramovaný a jak hezky a interaktivně běhá v prohlížeči. Není to jen zvětšená kapacita schránky, je to opravdu užitečný nástroj pro správu emailů pro lidi, kteří nemají tu trpělivost každý došlý email pečlivě rozřazovat do složek a přitom se potřebují rychle v emailech orientovat. Na tohle je GMail lepší, než jakýkoliv jiný software - právě systémem Labelů, právě systémem shlukování konverzace. </p>
<p>
Své nevýhody ale stále má - především nemůžu nastavit, aby moje odchozí email adresa byla mnou definována (firemní, marigoldí atd), mohu jen nastavit Reply-To adresu. Vypadá to stejně, není to totéž. Absence POP3 není problém, už existuje software, který si s tím poradí a hlavně tím ztratíte výhodu třídění zpráv, kterou jiný program neposkytne. Opravu není smyslem GMailu poskytovat POP3 schránku - to pochopíte, až jej použijete. Lze také importovat jiným software emaily z jiného klienta do GMailu (jednoduše je tam ten software naposílá přes SMTP Google :) a je i program (dokonce i oficiální od Google), který kontroluje nové emaily a napíše vám na Windows obrazovku, že máte nový email.</p>
<p>
Sám nevím, zda budu GMail používat. Určité věci mi vadí (maličko), trochu s ním blbne čeština, většina věcí mne ale nadchnula a zatím mne u GMailu drží. Nicméně bych se nedivil, kdyby nějaká firma vyrábějící email klienty GMail z velké části okopírovala do podoby Windows aplikace, protože vymyšlené je to opravdu hezky. Pak, že se s freemailem nedá vymyslet nic navíc...</p>
<p>
Několik Google related článků na závěr:</p>

<ul>
<li><a href="http://blog.topix.net/archives/000016.html">The Secret source of Googles Power</a></li>
<li><a class="delLink" href="http://hublog.hubmed.org/archives/000942.html">HubLog: Things Google knows about you</a> </li>
<li><a class="delLink" href="http://ilia.ws/archives/15_Gmail_as_an_online_backup_system.html">Gmail as an online backup system</a></li>
<li><a class="delLink" href="http://www.kottke.org/04/04/google-operating-system">GooOS, the Google Operating System (kottke.org)</a> </li>
<li><a class="delLink" href="http://www.infoworld.com/article/04/06/18/25OPstrategic_1.html">The Google PC generation: June 18, 2004: By Jon Udell : InfoWorld:</a> </li>
</ul>