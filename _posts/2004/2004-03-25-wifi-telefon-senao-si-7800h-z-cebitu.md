---
ID: 945
author: Patrick Zandl
layout: post
oldlink: 'https://www.marigold.cz/item/wifi-telefon-senao-si-7800h-z-cebitu

  '
post_date: 2004-03-25 08:52:00
post_excerpt: ''
published: true
summary_points:
- WiFi telefony využívají SIP technologii a WiFi signál pro volání přes internet.
- CeBIT prezentoval mnoho WiFi telefonů, často s pochybnou kvalitou od tchajwanských
  výrobců.
- Senao SI-7800H nabízí WiFi základnovku s QoS a roamingem pro lepší hovory.
- Přístupová stanice SI-7800B funguje i jako běžný WiFi AP pro další zařízení.
title: "WiFi telefon Senao SI-7800H (z CeBITu)"
---

<p>
Na CeBITu jsem mimo jiné bažil po WiFi telefonech, tedy bezdrátových telefonech, kde onu bezdrátovou technologii namísto DECTu nahrazuje WiFi. Uchvátilo mne totiž, jak je to snadné k používání - seženete poskytovatele služeb se SIP technologií <EM>(tu většina WiFi telefonů nabízí)</EM>, pak si stoupnete do pokrytí WiFi signálem a v tom místě se váš WiFi telefon chová prakticky jako mobil. Viděl jsem na konferencích už několik lidí, kteří to tak používají (nebo mají telefon přes USB připojený k notebooku) a moc se mi líbilo, že se jim volá na jejich národní číslo, i když jsou třeba v Cannes. Žádné roamingové poplatky, paráda. </p>

<p>
WiFi telefonů byly na CeBITu tři haldy, představoval je prakticky každý tchajwanec, jenže to povětšinou byly bastly podivné kvalitativní úrovně, u nichž čert ví, jak by to fungovalo. Napočítal jsem asi dvacet různých WiFi telefonů a první, se kterým se seznámýme, bude Senao SI-7800H. </p>

<p>
<IMG height=249 alt="Senao SI-7800H" src="/wp-content/uploads/senao-wifitelefon.jpg" width=163 align=right>Tento WiFi telefon se mi líbil především proto, že <STRONG>kromě sluchátkové části má i vylepšenou WiFi základnovku</STRONG>, tedy přístupový bod. Díky tomu může <STRONG>do jisté míry nabízet QoS </STRONG>na bázi Lite EDCF a <STRONG>také roaming</STRONG> (tedy přechod mezi přístupovými body za hovoru) - pro vrstvu&#160;2 podporuje 802.11f a pro vrstvu 3 má proprietární rozhraní. Mobil pracuje jako 802.11b, má možnost autorizace via 802.1x a podporuje SIP protokol. Zvládne 4 hodiny hovoru nebo 100 hodin pohotovosti a má svoji dobíjecí stanici (ten podstaveček dole). Kromě normálních věcí jako telefonní seznam na 100 pozic má také vibrační vyzvánění.</p>

<p>
Z telefonních funkcí zvládá call waiting, call transfer, Caller ID a přiřazení jména ze seznamu a umí udávat délku hovoru. </p>

<p>
Přístupová stanice k tomuto telefonu se jmenuje SI-7800B, telefon může pracovat i bez ní, tedy s klasickým WiFi, pak ale nebude zvládat roaming ani QoS. Tento přístupový bod samozřejmě může připojovat i normální WiFi klienty, nejen telefon, je to běžný 802.11b AP s podporou výše uvedených funkcí. </p>

<p>
Cena mi není známa na český trh to nikdo nedodává, máte tedy šanci... <A href="http://www.senao.com.sg/" target=_blank>Web firmy Senao</A> je zde - je to docela velký tajwanský podniček.</p>