---
ID: 1204
author: Patrick Zandl
layout: post
oldlink: 'https://www.marigold.cz/item/skypeout-voip-pres-skype-do-telefonni-site-je-vazne-za-hubicku

  '
post_date: 2004-07-20 14:24:40
post_excerpt: ''
published: true
summary_points:
- Lupa.cz zveřejnila článek srovnávající VoIP služby pro SOHO uživatele.
- Skype nabízí betatest volání do telefonní sítě (SkypeOut) všem registrovaným uživatelům.
- SkypeOut umožňuje volání do 25 zemí za 46 haléřů za minutu (včetně DPH).
- Kredit SkypeOut lze zakoupit online, ale po 180 dnech nespotřebovaný propadá.
title: "SkypeOut – VoIP přes Skype do telefonní sítě je vážně za hubičku"
---

<p>
Dneska <a href="http://www.lupa.cz/clanek.php3?show=3505">vyšel na Lupě</a> můj článek věnovaný srovnání služeb VoIP s příchozím telefonním číslem z hlediska domácího či lépe řečeno SOHO uživatele. A při té příležitosti se v diskusi ukázalo, že betatestování pro volání do telefonní sítě je u <a href="http://www.skype.com/">Skype</a> otevřené všem registrovaným uživatelům. Jen to Skype nikde nepíše - a tak na to novináři doposud nepřišli. </p>
<div class="rightbox"><img src="/wp-content/uploads/20040720-skype-headset.jpg" alt="Skype" width="96" height="96" /></div><p>
<strong>Volání do telefonní sítě se u Skype jmenuje SkypeOut</strong> a stačí k tomu klientský software (update na verzi 0.98042 je doporučen). Volá se na bázi kreditu, jenž lze uhradit embosovanou platební kartou Visa, Master/Euro Card, Diners nebo American Express. Lze koupit kredity o výši 10, 25 nebo 50 euro, jeho výši doporučuji zvážit s rozvahou, protože kredit za 180 po nespotřebování vyprší a propadne ve prospěch Skype. Ke kreditu se připočítává DPH 15% pro členy EU, což jsme i my, takže nejlevnější kredit vyjde na 11,50 &#8364;. </p>
<p>
Ceník SkypeOut je velmi zajímavý. Tak především je tu nabídka <strong>SkypeOut Global Rate</strong> - volání do pětadvaceti zemí světa za 1,2 eurocentu (0,012 &#8364;) za minutu, což je po započtení 15% DPH (bere se DPH z Lucemburska, ne české) představuje <strong>volání za 46 haléřů na minutu</strong> do zemí jako Itálie, Rakousko, USA (včetně mobilů), Kanada, Austrálie, Čína, Francie, Německo, Španělsko, Velká Británie atd. To je tedy brutální cena - opravdu nejde o překlep, <a href="https://secure.skype.com/store/help.globalrate.html">nabídka je zde</a>. </p>
<p>
Volání na české mobily vyjde na 5,3 Kč (to není tak super) a na české pevné linky na 80 haléřů, což je velmi pěkná cena. Skype upozorňuje, že volání je vhodné jen pro normální čísla, nikoliv na zelené či žluté linky (to platí celosvětově) - s tím mohou být problémy. Volání na Slovensko vyjde na 1,9 Kč, na mobilní telefon ve slovenských sítích pak 6,5 Kč za minutu. Podrobný <a href="https://secure.skype.com/store/help.pricelist.html">cenník všech lokací je zde</a>.</p>
<p>
Tarifikace je u SkypeOut minutová, zaokrouhluje se na nejbližší celou minutu a hovory kratší než 5 vteřin nejsou účtovány. <em>Co dodat...</em> snad jen, že volání mezi Skype uživateli je zdarma a že cena volání nezávisí na tom, ze které země jste...</p>
<p>
A malý návod, jak se ke službě dostat - v nainstalované Skype aplikaci klikněte na <em>Tools </em>a <em>Go to my account page</em>. Zde se zalogujete loginem a heslem potřebným pro Skype software a už můžete nakupovat svůj SkypeOut kredit. </p>