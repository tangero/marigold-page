---
ID: 1452
title: 'Zpátky z&nbsp;Egypta'
author: Patrick Zandl
post_excerpt: ""
layout: post
oldlink: >
  https://www.marigold.cz/item/zpatky-z-egypta
published: true
post_date: 2004-12-22 21:21:40
---
<p>
Tak jsem zpátky. Ještě včera v Egyptě teploty kolem 25 stupňů Celsia, dnes v Praze o tricet méně. Co naplat. Legendární egtyptští chaosáři odbavili náš let na minutu přesně, zato pražskému letišti trvalo hodinu vyložit zavazadla. A abych věděl, že jsem zase v Česku, zjistil jsem, že mi někdo v podzemní garáži našeho domu vykradl auto. Roztřískaná okénka, sklo všude, vybitá autobaterka, zablokované zámky a zisk: autorádio bez panýlku. Vítej doma&#8230; </p>

	<img src="/wp-content/uploads/1/20041222-hatsepsut.jpg" alt="chrám královny Hatšepsut" width="505" height="371" />
<p>
Je na místě samozřejmě poděkovat Tomášovi Kaplerovi (Nonamemu) ja jeho starost o Marigolda po dobu mé nepřítomnosti. Pobaveně jsem si pročítal diskuse o tom, zda je zaprodancem píárovým nebo nikoliv, venkoncem by každý jednou měl okusit druhou stranu skývy a v danném případě kterak chutná publicistův krajíc. </p>

<p>
Tady vsuvka na vysvětlenou. Tomáše jsem poprosil o občasný článek ne proto, aby nepoklesla návštěvnost Marigolda. Ta mi může být upřímně lhostejná, protože mi je k ničemu a pokud bych po ní prahnul tak vím, že většina čtenářů se včas vrátí pomocí RSS nebo prostě tím, že si vzpomenou, že už bych mohl být doma. To je výhoda pár stovek čtenářů, které vpodstatě osobně znám. Motiv byl prostší - vím, že by se mi nechtělo zpětně komentovat a zaznamenávat události, které už proběhly. Jenže jiné servery je moc nesleduji, takže by bylo hezké, když se podaří trochu udržet kontinuitu zpráv o bezdrátových sítích a nepřeskočit prosinec jen proto, že jsem tu prostě nebyl. Tomáši, děkuji!</p>

<p>
Na fotce je chrám královny Hatšepsut u Luxoru (<a href="http://www.poutnik.cz/afrika/egypt/clanky/mb_theby/">info</a>). To abyste měli také trochu dojem z Egypta :) Cestu jsme si samozřejmě užili, plni dojmů, však to byl zasloužený odpočinek. A jestli mohu doporučit, o cestě do Egypta přemýšlejte. Je to vcelku levná dovolená (na poměry) a moře u Hurgády je opravdu nádherné. A pokud investujete do nějaké all-inclusive hotelu, bude se vám parádně lenošit. Jen doporučím plný batoh knih (měji jsme) a místo pro ukládání fotek (taktéž). A nepočítat s tím, že s Sunrise Palacio hotelu se dá zhubnout. Nedá. Vlastní zkušenost, nedá&#8230; :/
</p>
