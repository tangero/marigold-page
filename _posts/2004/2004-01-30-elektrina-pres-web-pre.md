---
ID: 822
title: 'Elektřina přes web &#8211; PRE'
author: Patrick Zandl
post_excerpt: ""
layout: post
oldlink: >
  https://www.marigold.cz/item/elektrina-pres-web-pre
published: true
post_date: 2004-01-30 07:59:00
---
<p>
Nedávno jsem dostal spolu s fakturou za elektřinu od Pražské energetiky také upozornění na webovou aplikaci zpřístupňující data ze zákaznického účtu. A tak jsem se rozhodl to vyzkoušet. Dlužno říci, že aplikace mne příjemně překvapila! Na adrese <A href="https://phoenix.pre.cz/" target=_blank>https://phoenix.pre.cz</A> si můžete zažádat o zaslání hesla (doporučeně poštou) na adresu své zákaznické smlouvy a až vám heslo dorazí, můžete se přihlásit na té samé adrese.</p>

<p>
Aplikace nabízí přehled na vás vydaných faktur, můžete se podívat, kolik PRE dlužíte a další podobné věci, které by člověk očekával a které nejsou zdaleka vždy&#160; a všude standardem. <STRONG>Moc se mi ale líbil graf spotřeby</STRONG> - za celé vaše zákaznické období vám vyjede, kdy jste kolik spotřebovali (tedy limity tam asi budou, nemělo by to být ještě&#160;za první republiky) a můžete přemýšlet o tom, zda by se vám nevyplatil přechod do jiného tarifu. </p>

<p>
Energetika slibuje, že chystá aplikaci, která by vám s optimalizací vašeho odběrového tarifu pomohla právě na základě dat o vaší spotřebě. To by se mi hodně líbilo. Ostatně stránky PRE jsou docela příkladem toho, co mají firmy o svých službách zveřejňovat, ačkoliv jejich design je už trochu rustikální a vůbec neladí s firemními barvami PRE (které tedy znám vlastně jen z faktur). </p>

<p>
Jedinou informaci se mi na webu nedaří najít a dost jsem ji potřeboval pro svoji optimalizaci energotarifu v době, kdy tu aplikaci PRE na webu ještě nenabízí: PRE nabízí dvě metody řízení nočního proudu: programově a operativně. Zatímco operativně znamená, že se noční sazba zapíná, když se PRE hodí, programově se zapíná v určité pevně stanovené hodiny. Toliko praví cenník. Jenže vtip je v tom, že nikde nemůžu najít, jaké ty stanovené hodiny jsou. A volat na infolinku se mi kvůli tomu tedy nechce :)</p>

<p>
Jen tak dále se zákaznickými aplikacemi. Ačkoliv, abych řekl pravdu, v okamžiku, když jsem si klikal na ten přehled spotřeby, tak jsem nějak do poslední chvíle věřil, že tam bude možné dát si vypsat spotřebu za včerejší den. Tak nějak mi nedošlo, že odečty elektroměrů probíhají offline jednou za uherský rok a že ta webová aplikace si je z prstu nevycucá :)&#160;I tak ji doporučuji vaší pozornosti...</p>
