---
ID: 1301
author: Michal Krsek
layout: post
oldlink: 'https://www.marigold.cz/item/story-o-sousedskych-sitich-9

  '
post_date: 2004-09-06 08:04:44
post_excerpt: ''
published: true
summary_points:
- Půdabackbone trasa v lokalitě dvě nebyla oživena, příčina neznámá, možný vliv silnoproudu.
- Řešením pro trasu v lokalitě dvě je výroba kabelu na zakázku a jeho výměna.
- V lokalitě tři sestra a její přítel neprojevili zájem o komunitní síť.
- Autor má k dispozici tématické fotky z odkrytého bazénu.
title: "Story o sousedských sítích (9.)"
---

<p>
Protože za chvíli vyrážím mimo Prahu, jen telegraficky. V pátek (a později ani v neděli) se nám v lokalitě dvě nepodařilo oživit 15 metrovou trasu na půdabackbone. Důvod mi zůstal utajen - zničil jsem asi osm konektorů (rady typu pořadí vodičů nebo přímý vs. křížený kabel jsem vstřebal). Jedním z podezřelých je dlouhý souběh se silnorpoudem. Vypadá to, že trasu vytrhneme ze zdi, necháme si vyrobit šestnáctimetrový kabel na zakázku a ten použijeme. V neděli byl odkrytý bazén, takže mám k dispozici několik tématických fotek.</p>
<p>
V lokalitě tři neprojevila sestra s přítelem dostatečný zájem o to, aby rozproudili debatu. Přítel se shlédl v Eurotelím CDMA, takže ho budování komunitní sítě moc netrápí. Zkusím nějaké známé.</p>