---
ID: 957
author: Patrick Zandl
layout: post
oldlink: 'https://www.marigold.cz/item/cdma-weblog-a-jine-novosti

  '
post_date: 2004-03-31 08:23:00
post_excerpt: ''
published: true
summary_points:
- IT Security konference bude obsahovat přednášku o bezpečnosti bezdrátových sítí.
- Mobilní hry budou tématem panelu moderovaného na Bezdrátové středě za dva týdny.
- Weblog Vúčako od Kamojedova se věnuje technologii CDMA na českém internetu.
- Internet v práci konečně funguje po výměně ISP a problémech s routerem.
title: CDMA weblog a jiné nóvosti
---

<p>
Dneska odpoledne budu na konferenci IT Security vykládat o bezpečnosti bezdrátových sítí. Vymyslel jsem epesní scénku na začátek svého vystoupení, kdy pár přítomným jedincům nahackuji mobil s bluetooth, což rozšíří paniku a nebudou u mého projevu chrápat ale bedlivě poslouchat. Nakonec nemám Series60 telefon po ruce a i jsem si řekl, že možná bude lepší nedělat nějaký průšvih, protože je to usedlá konference a na estrádní oživení tam asi nejsou zvyklí... </p>

<p>
Za dva týdny budu moderovat na Bezdrátové středě panel věnovaný Mobilním hrám, na to, že jsem přestal takovéto estrády po dlouho době odmítat jsem si toho najednou nabral nějak moc. </p>

<p>
Na <STRONG>českém internetu se objevil </STRONG><A href="http://vucako.bloguje.cz/" target=_blank><STRONG>weblog věnovaný CDMA</STRONG></A> - ačkoliv používá zkratku Vúčako, tedy Výzkumný Ústav Čarodějnictví a Kouzelnictví. A fakt je o CDMA... dělá ho Kamojedov a na to, že existuje pár dní je tam už docela dost článků, doporučuji zájemcům přečíst je všechny :) Bylo by fajn, kdyby weblog chvíli vydržel...</p>

<p>
V práci mi konečně funguje internet - nešel od čtvrtka, kdy jsme vyměnili ISP z neustále padajícího Havela na něco jiného (myslím že Tiscali)&#160; a v pátek už na mne nezbyl router (starý nezvládal asynchronní provoz prý), takže jsem se připojoval přes GPRS... a pracovat tři dny via GPRS, to se s touto metodou připojování k internetu seznámíte více, než je vám libo. Na druhou stranu to opravdu funguje docela slušně, pokud nepotřebujete realtime aplikace (jako traceroute ;) - na browserní a stahování pošty. </p>

<p>
Tož hezký den všem :)</p>