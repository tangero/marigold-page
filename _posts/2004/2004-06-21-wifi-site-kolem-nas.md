---
ID: 1156
author: Patrick Zandl
layout: post
oldlink: 'https://www.marigold.cz/item/wifi-site-kolem-nas

  '
post_date: 2004-06-21 17:00:00
post_excerpt: ''
published: true
summary_points:
- Seque SoftAP dorazil Fedexem s klíčenkou WiFinder pro detekci WiFi.
- WiFinder diodami indikuje sílu okolních WiFi sítí bez nutnosti návodu.
- WiFinder má překvapivě srovnatelnou citlivost s PCMCIA kartou.
- Autor objevil množství WiFi sítí v obchodních centrech a ulicích Prahy.
title: "WiFi sítě kolem nás"
---

<p>
Minulý týden jsem si objednal na recenzi Seque SoftAP, firma mi ho ochotně poslala, dorazilo to Fedexem z USA za dva dny. A v balíčku bylo kromě CDčka (ne, neposlali mi to emailem) také taková klíčenka nazvaná WiFinder. Když jsem to vídal na obrázcích a jen si o tom četl, považoval jsem to za kravinku. Ale když se mi to dostalo do rukou, docela mne to uchvátilo. </p>

<p>
WiFinder zjistí, zda je v okolí bezdrátová síť a podle její síly svítí určitým počtem diodek. Nemusel jsem dlouho studovat návod k použití, aby mi došlo, že čím více diodek, tím silnější signál. </p>

<div class="leftbox"><img src="/wp-content/uploads/20040621-wifinder.gif" alt="WiFinder - vyhledávač WiFi sítí jako přívěšek na klíče..." width="163" height="128" /></div>
<p>
Nejprve jsem si WiFinder "zkalibroval". Je to maličká krabička o rozměrech tak 3 x 7 cm, takže jsem v její ziskovou anténu mnoho nadějí nedělal. Překvapilo mne, že citlivost je zhruba stejná, jako u běžné PCMCIA karty, takže je z WiFinderu docela dobrý referenční vyhledávač. </p>

<p>
Druhým překvapením bylo, kolik bezdrátových sítí kolem nás je. Například jsme byli o víkendu v Metropoli na Zličíně. A v okolí fontány je WiFi signál, stejně tak v okolí těch restaurací. O něco později jsem byl v Carrefoure na Stodůlkách - a v prodejně je taky WiFi. </p>

<p>
Na klíčence je hloupé to, že kromě síly signálu se nic jiného nedozvíte, například SSID by se hodilo. Takhle mi pořád vrtá v hlavě, kde se tam to WiFi bere. V Carrefoure jsem ochoten přistoupit na kompromis, že WiFi používají bezdrátové snímače čárkového kódu, ostatně Barco takové prodává. Ale že by měly takové pokrytí? A co WiFi u fontány?</p>

<p>
Když jsem ráno šel do práce, jen tak ze zvědavosti jsem si nechával vyhledávat WiFi po cestě. Sítě zachyceny na Václaváku, v Opletalce i v dalších ulicích. </p>

<p>
A tak mne začalo ještě více lákat připojit k notebooku GPS a s NetStumblerem se trochu projít Prahou. Vypadá to, že těch bezdrátových sítí kolem nás je čím dál více a bude zajímavé podívat se na to, jak si lidé dávají práci s jejich zabezpečením...
</p>