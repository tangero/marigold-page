---
ID: 1253
author: Patrick Zandl
layout: post
oldlink: 'https://www.marigold.cz/item/sdileni-cdma-asus-wl500g-a-cdma-networking-router-a-cdma-anteny

  '
post_date: 2004-08-16 07:10:00
post_excerpt: ''
published: true
summary_points:
- Asus WL500g router lze upravit pro sdílení Eurotel CDMA připojení.
- I4 nabízí CDMA Networking Router s ethernetem, WiFi pro sdílení CDMA připojení.
- I4 shop prodává Yagi anténu pro CDMA 450, její použití je licenčně omezené.
- Eurotel povoluje pouze antény doporučené výrobcem kvůli schválení ČTÚ.
title: Sdílení CDMA &#8211; Asus WL500g a&nbsp;CDMA Networking Router a&nbsp;CDMA
  antény
---

<p>
Už když Eurotel ohlásil své CDMA, začala řada lidí hloubat nad tím, jak toto připojení co nejefektivněji nasdílet. Protože CDMA modem má jen USB rozhraní (anžto ono je podporované přímo na čipové sadě Qualcommu tvořící jádro modemu), dalo se přemýšlet o nasdílení pouze skrze trvale zapnutý počítač a proxymizaci skrze Linux či Windows software. Jenže pak se ukázalo, že by šlo přemluvit některé routery vybavené USB portem k tomu, aby tento port byl použitelný pro připojení do internetu. Na Chupa.nl fóru tuto teorii poprvé rozpracoval a uvedl do praxe Petr Neník Nejedlý a Adam Kopel to celé zorganizoval tak, aby to bylo blbuvzdorné a snadno instalovatelné. <strong>Do Asus WL500g nyní stačí nahrát úpravu firmware</strong> přes webové rozhraní, objeví se položka CDMA, kde vyplníte svůj Eurotel login a heslo a můžete na USB připojit modem. Jedna finta - Eurotel modem po dvou dnech automaticky odpojí, takže je třeba spojení sestavit znovu. Netuším, zda na to firmware pamatuje. Podrobný návod najdete <a href="http://www.koppel.cz/cdmawifi/">zde u Adama Kopela</a>. Cena Asus WL500g je cca 3800 Kč bez DPH.</p>
<div class="rightbox">[div style="rightbox"]<img src="/wp-content/uploads/20040816-cdma-router.jpg" alt="CDMA networking router" width="200" height="164" />[/div]</div><p>
Druhým podobným řešením, tentokráte ale továrním a nikoliv hackovaným, je <strong>CDMA Networking Router</strong>, který ve svojí <a href="http://www.i4shop.net/cz/iObchod/Catalog.asp?ca=1624&amp;it=9132">nabídce má i4</a>. Tento router má 4 ethernet porty a WiFi 54 Mb/s rozhraní, počítače takto připojené mohou sdílet připojení přes CDMA. I v tomto případě se Eurotelí modul připojuje přes USB port. Cena 4900 Kč bez DPH je zhruba o tisícovku vyšší, než u předchozího řešení, navíc podle webu zařízení není ihned k odběru. </p>
<p>
Když už jsem pouzakoval na zboží z i4 shopu, nedá mi to, abych se nezastavil u rubriky CDMA 450, kterou jsem na tomto webu našel. Mají zde prodlužovací kabely anténní, USB a tento CDMA router, ale také <strong>Yagi anténu se ziskem 11 dBi.<a href="http://www.i4shop.net/cz/iObchod/Catalog.asp?ca=1624&amp;it=9131"> (zde)</a></strong> Zapomeňte na to, že by bylo přípustné ji připojit - licence vydaná ČTÚ na CDMA definuje možnost použití pouze antén doporučených výrobcem. A Eurotel doporučuje pouze tu integrovanou a tu prutovku, která je v sestavě dodávána. Doporučuje je proto, že prošly schválením ČTÚ na vyzářený výkon a i když je teoreticky možné, že i tahle Yagina respektuje předepsaný EIRP (pochybuji), rozhodně ji výrobce nedoporučuje. Ergo ji nesmíte používat. Což je samozřejmě teorie, v praxi vám často nezbude nic jiného a těžko na to někdo přijde. Ostatně antény pro NMT pásmo se nyní houfně doporučují pro CDMA a prodávají zákazníkům. Ne, že by nefungovaly, to ony fungují, ale je zde tento problém s licencí...</p>