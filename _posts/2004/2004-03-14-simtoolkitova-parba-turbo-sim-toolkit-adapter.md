---
ID: 917
author: Patrick Zandl
layout: post
oldlink: 'https://www.marigold.cz/item/simtoolkitova-parba-turbo-sim-toolkit-adapter

  '
post_date: 2004-03-14 22:14:00
post_excerpt: ''
published: true
summary_points:
- Bladox nabízí Turbo SIM Toolkit Adaptér, hardware s 2MB pamětí pro SIM karty.
- Adaptér umožňuje ukládání SMS, šifrování a další toolkitové aplikace.
- Řešení funguje jako adaptér s vlastním procesorem, vložený do čtečky SIM.
- Adaptér stojí kolem 2000 Kč a je primárně určen pro Nokia 3310.
title: Simtoolkitová pařba -  Turbo SIM toolkit adaptér
---

<p>
Občas mi chodí do mailu různé tiskové zprávy nejrůznějších firem, co vyrábějí čipové karty (G&amp;D, Gemplus&#160;atd), kde se dočítám, jakých úžasných pokroků se dosáhlo při výrobě SIM karet, dokonce jsem v Cannes dostal SIM kartu s jedním megem paměti, ale jak tušíte, je mi na houby. Tyhle tiskové zprávy jsou o skvělých produktech, ale mají drobnou nevýhodu: bez objednávky operátora se ke koncovému klientovi nedostanou. Zprávu o české firmě <A href="http://www.bladox.cz/" target=_blank>Bladox</A> jsem původně také málem vyhodil, pak ale ve mne zahlodal červíček, protože česká firma, která nabízí prostor 2MB a vlastní STA (Sim Toolkit Aplikace), to už je divné - jakpak by takovou SIM kartu asi vyráběli?</p>

<p>
Takže nyní chvíle soustředění: <STRONG>Turbo SIM Toolkit Adaptér </STRONG>je hardware adaptér pro vaši SIM kartu a mobil, který <STRONG>nabízí dodatečné toolkitové aplikace, například prostor 2MB pro ukládání SMS zpráv</STRONG>, jejich šifrování, odesílání přímo na displej, odesílání SMS se CellID,&#160;vytváření kopií více SIM karet do tohoto adaptéru&#160;a mnoho dalších chuťovek. Pokud by vám to nestačilo a nestačily vám i ty aplikace, <A href="http://www.bladox.cz/apps.php?lang=cz" target=_blank>co tam jsou a nejmenoval jsem je</A>, můžete si vlastní vyvinout a dohrát. Aplikace jsou poskytovány jako open source. Zařízení by se také mohlo hodit pro vývoj vlastních mobilních aplikací jako je dálkové ovládání spotřebičů atd... </p>

<p>
Celá finta je v tom, že <STRONG>řešení je opravdu adaptérem</STRONG> - do něj vložíte SIM kartu a ono obsahuje paměť a vlastní procesor, to vše připojíte do čtečky SIM karty vašeho telefonu, zakrytujete krytem telefonu a máte vystaráno. Jak to vypadá na Nokia 3310 vidno z obrázku. </p>

<P align=center><IMG alt="Bladox Turbo SIM Toolkit Adaptér" src="/wp-content/uploads/preview/bladox.jpg"></p>

<p>
Celý adaptér&#160;i s 2MB kartou <EM>(měly by jít dokupovat časem i větší)</EM> stojí zhruba dvě tisícovky, výrobce má řešení vhodné pro zakrytování právě pod Nokia 3310 a prý budou i další. To je fakt - zajímalo by mne, jak to já nacpu pod kryt Nokia 6800 natož LG7100 - tam opravdu místo pod baterkou není. Ale jako výrobek to vypadá velmi slušně, už jsem se drze přihlásil jako zájemce o vyzkoušení, protože tohle je věc, kterou lze chválit podle papírových parametrů, ve skutečnosti to ale může být na houby. Tak uvidíme :) Zdroj: <A href="http://www.bladox.cz/" target=_blank>Bladox</A>.</p>