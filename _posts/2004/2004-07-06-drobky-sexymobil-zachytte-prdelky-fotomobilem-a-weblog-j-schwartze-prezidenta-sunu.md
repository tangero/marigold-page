---
ID: 1183
author: Patrick Zandl
layout: post
oldlink: 'https://www.marigold.cz/item/drobky-sexymobil-zachytte-prdelky-fotomobilem-a-weblog-j-schwartze-prezidenta-sunu

  '
post_date: 2004-07-06 20:04:21
post_excerpt: ''
published: true
summary_points:
- Sexymobil.com je český web pro lechtivé fotky z mobilních telefonů.
- Nahrávání fotek na Sexymobil.com z mobilu přímo není možné.
- Jonathan Schwartz, prezident Sun Microsystems, má firemní weblog.
- Schwartzův blog nabízí pohled na IT z pozice vysoce postaveného manažera.
title: 'Drobky: Sexymobil &#8211; zachyťte prdelky fotomobilem a&nbsp;weblog J. Schwartze
  &#8211; prezidenta Sunu'
---

<p>
Není nad bulvární nadpis, ale tenhle odkaz se nedal asi jinak nadepsat. <a href="http://www.sexymobil.com/">Sexymobil.com</a> jsou české stránky věnované <strong>zajímavým fotečkám pořízeným mobilním telefonem</strong> a vestavěným fotoaparátem. Jak název serveru napovídá, nejvíce jsou samozřejmě vítány lechtivé snímečky. Bohužel fotka se nedá poslat přímo z mobilu, to je podle mne trochu vada, je třeba ji nahrát z počítače (a do něj není u některých telefonů triviální ji dostat). Doporučuji přečíst velmi návodnou sekci <a href="http://www.sexymobil.com/jaknato.php">Jak na to</a> - zejména doporučení pro focení kalhotek mi přišlo pikantní. Ještě jedna poznámka na závěr: těmito snímky (zadečky, výstřihy atd) zasahuje jejich autor do osobnostních práv člověka a měl by mít svolení od foceného subjektu. Předpokládám, že existence tohoto serveru i u nás trochu více rozproudí diskusi nad tím, co a jak s fotomobily a kde je hranice, kdy, co a jak fotit. Ne snad, že bych očekával vlnu žalob, ale na držkovou může dojít velmi snadno.</p>
<p>
Ze seriosnějšího soudku - našel jsem další weblog VIPáka, samozřejmě vipáka celosvětového, ne českého. Jde o <strong>Jonathan Schwartze</strong>, což je COO a prezident Sun Microsystems. Weblog je ve firemním <a href="http://blogs.sun.com/jonathan">weblogovacím systému zde</a>. A není to žádné profláklé PíáRko, ale solidní počteníčko - pohled na IT očima někoho, kdo sedí po pravici Páně, řekl bych :)</p>