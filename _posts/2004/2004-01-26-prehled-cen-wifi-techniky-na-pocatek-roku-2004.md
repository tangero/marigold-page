---
ID: 813
title: >
  Přehled cen WiFi techniky na počátek
  roku 2004
author: Patrick Zandl
post_excerpt: ""
layout: post
oldlink: >
  https://www.marigold.cz/item/prehled-cen-wifi-techniky-na-pocatek-roku-2004
published: true
post_date: 2004-01-26 08:26:00
---
<p>
Přišla chvíle updatovat ceny v Přehledu WiFi techniky a z této dvouhodinové práce si odnáším několik poznatků, o něž bych se s vámi rád podělil. </p>

<p>
Tak především to vypadá, že cena většiny značkovějších výrobků šla v ceně dolů spíše o pokles ceny dolaru. Týká se to produktů jako Linksys nebo Buffalo. </p>

<p>
Dále to vypadá, že <STRONG>se trh zahušťuje</STRONG>. Zatímco některé shopy dříve nabízely haldy nejrůznějších značek, dnes se soustředí jen na pár značek (asi nejvíce značek za dobré ceny má AutoCont). Nejmarkantnějším příkladem může být shop Elity, který udržuje dobré ceny jen na několik značek a slabší značky&#160; buďto vyřazuje, nebo jsou ceny pro ně příliš vysoké. Je také vidět, že trh můžete zaujmout jen na chvíli a svůj zisk prakticky nijak nezúročit: příkladem jsou WiFi produkty Benq, dříve tak oblíbené a levné. Dnes jsou cenově na úrovni výrazně lepších produktů a nevypadá to, že by se k nám měly dostat pokročilejší produkty Benq. </p>

<p>
Na trhu <STRONG>se projevuje posilující pozice D-Linku</STRONG>, který zde otevřel koncem loňského roku české zastoupení a mnoho prodejců ho s radostí nabízí. Dlužno dodat, že se také prodává řada produktů typově shodných s D-Linkem, které jsou ještě o pár stovek levnější (v nabídce především inWiFi a i4). Nejlevnější přístupový bod D-Link DWL-700AP je nyní v nabídce 1631 Kč (všechny ceny bez DPH), tím se ale nestává nejlevnějším. Na českém trhu to vypadá, že <STRONG>nejlevnější přístupový bod je ASUS WL-330b za 1420 Kč</STRONG>. Asus je novější značka na našem WiFi trhu a nabízí nejenom zajímavé ceny, ale i zajímavé rozšiřující funkce (například USB port u routeru), bohužel ale nemá konektor externí antény. </p>

<p>
V <STRONG>případě přístupových bodů se veliká skrumáž koná kolem 2500 Kč</STRONG>, pokud vystačíte s 802.11b standardem - v těchto cenách je i 3Com OfficeConnect 11 Mbps AP. <STRONG>Nejlevnější 802.11g přístupové body začínají u 3000 Kč</STRONG>, za ty značkové si musíte minimálně tisícovku připlatit. Je vidět, že zatímco v B technice se cenové rozdíly díky výprodejům stírají, v G technice se výrobci snaží diferenciaci mezi značkou a neznačkou držet. </p>

<p>
U směrovačů, domácích routerů, zaujímá zvláštní pozici SMC 54Mpbs Barricade Router z nabídky Elity za 2699 Kč - jde o domácí směrovač s podporou 802.11g za opravdu nízkou cenu. Zajímavé je to tím spíše, že u ostatních výrobků je SMC prakticky neschopno konkurence. <STRONG>Směrovače se pohybují kolem 3000 Kč</STRONG>, <STRONG>za G produkty připlácíte další pětistovku</STRONG>, pokud chcete značkové Buffalo nebo Linksys pak jste až u 5000 Kč. Solidní cena je rovněž na produkty US Robotics, U.S.Robotics 100Mb WLAN Turbo Router vyjde na 3500 Kč, podobně jako 3Com - oba jsou už v G provedení a USR dokonce umí Turbo G, tedy 108 Mb/s, pokud máte odpovídající klientské adaptéry. </p>

<p>
V přehledu se tentokráte <STRONG>nedostalo na výrobky OvisLink</STRONG>, ovšem i s aktualizací koncem listopadu jsou v zajímavých cenách. Důvod je prostý, jejich distributor 100Mega už nenabízí ceník pro neregistrované uživatele svého shopu a čekat na registraci se mi nechtělo. Pokud víte o někom, kdo má ceník OvisLinku na webu, dejte vědět. </p>

<p>
<STRONG>Měl-li bych trh znodnotit jednou větou, pak bych řekl, že stojí za to zajímat se o ceny D-Link a Asus.</STRONG> Pokud máte tipy a poznatky, co do přehledu zařadit, pište samozřejmě na cokoliv v doméně marigold.cz. Přehled cen WiFi techniky má svoji vlastní rubriku a dostanete se do ní <A href="/prehledwifi/">klikem zde...</A></p>
