---
ID: 1256
title: 'Buffalo LinkStation &#8211; síťové disky s&nbsp;větší kapacitou'
author: Patrick Zandl
post_excerpt: ""
layout: post
oldlink: >
  https://www.marigold.cz/item/buffalo-linkstation-sitove-disky-s-vetsi-kapacitou
published: true
post_date: 2004-08-16 22:07:55
---
<p>

Samostatné síťové disky jsou mým momentálním hitem (už několik měsíců, tedy od té doby, co existují pro trh malých firem a domácností). Jde o pevné disky s ethernet či jiným síťovým či síťovatelným rozhraním, velmi šikovné věcičky, které můžou být někde v poličce, připojené do domácí či malé firemní sítě a vždy dostupné bez toho, aby byl zapnut nějaký centrální (hlučný a žravý) server.</p>

<div class="rightbox"><img src="/wp-content/uploads/20040816-buffalo-linkstation.jpg" alt="Buffalo Linkstation" width="175" height="250" /></div><p>

Buffalo oznámilo, že s okamžitou platností rozšiřuje svoji řadu síťových disků LinkStation o kapacity 160 GB a 250 GB (původních 120 GB zůstává v prodeji) a to za ceny 299 či 399 dolarů. Zařízení mají fast-ethernet rozhraní a dva USB 2.0 &#8211; přes obojí na ně lze přistupovat. Pro přístup z internetu disponují nově také FTP serverem, jsou kompatibilní s Win/Mac/Linuxem. Přes USB port lze také sdílet připojenou tiskárnu, což je vyloženě šikovná myšlenka. </p>

<p>
Co dodat. Snad jen, že k nám Buffalo LinkStation nikdo asi nedováží, ačkoliv AutoCont je distributorem Buffalo &#8211; v ceníku je nemá. </p>

<p>
  <a href="http://www.buffalotech.com/products/product-detail.php?productid=71&amp;categoryid=16">Firemní info zde</a>.</p>
