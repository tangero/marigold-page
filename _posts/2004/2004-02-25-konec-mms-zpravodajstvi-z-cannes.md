---
ID: 877
author: Patrick Zandl
layout: post
oldlink: 'https://www.marigold.cz/item/konec-mms-zpravodajstvi-z-cannes

  '
post_date: 2004-02-25 11:00:00
post_excerpt: ''
published: true
summary_points:
- 'Cannes: Mobilní sítě jsou přetížené, operátoři odpojili GPRS a MMS nefungují.'
- T-Mobile postavil stánek s internetem pro novináře, protože kongresová infrastruktura
  kolabuje.
- GPRS funguje až v Antibes, dvacet kilometrů od výstaviště v Cannes.
- Novinářka si stěžovala na pomalý internet šéfovi T-Mobile International, René Obermannovi.
title: "Konec MMS zpravodajstvi z Cannes"
---

<p>
Tak to vypadá, že moje MMS zpravodajství z Cannes předčasné konci. Všechny mobilní sítě jsou zoufale přetížené, dneska jsem se tu snažil opět učinit několik pracovních hovoru a skončilo to fiaskem, kdy jsme se vzájemné moc neslyšeli. Operátoři to vyřešili svorně tak, že odpojili GPRS a tím i MMS, jak jsem avizoval, ostatně telefonovat v Boygues sítí se absolutně nedá, Orange France ještě trochu jede a SFR na třetí pokus také. Hlavně že se na veletrhu tak často mluví o MMS seamless user expirience - moje user expirience je spíše naser expirience. Go karta tu nefunguje vůbec, už bez ohledu na telefon. Prostě super - na největším kongresu mobiláru mobily nefungují. </p>

<p>
Tuto zprávu <STRONG>píšu na stánku T-Mobile v jejich press centru</STRONG>, protože T-Mobile došlo, že novináři se všichni nenacpou do malého oficiálního výstavního&#160;press centra. Tak si tu na pláži postavili stánek, dali do něj kotle s kávou, T-Mobile Hotspot, hostesky a pár počítačů pro ty, co už sebou netahají notebook, jako třeba já. A funguje to, novináři dostávají tiskové zprávy přicvaknuté k návodu jak používat místní hotspot a jsou vděční, protože infrastrukturně největší GSM kongres kolabuje. Ten, kdo si tu myslel, že bude zprávy posílat via GPRS, má smůlu - nejblíže prý GPRS funguje v Antibes, městečku dvacet kilaku od výstaviště. Nějaký novinář z toho měl včera v press centru šok, když to zjistil. </p>

<p>
<STRONG>A nejlepší hlod z pondělí:</STRONG> jedna nejmenovaná česká novinářka si tu na stánku T-Mobile v press centru stěžovala, jak je tu pomalý internet [včera v Cannes spadlo připojení, protože linky byly přetížené]. A dala se o tom do řeči s nějakým mladíkem z T-Mobile, který s ní ochotně diskutoval o tom, co to dá za práci ve Francii dostat na pláž do stanu internet. Včera ráno toho mladíka uviděla na keynotes a málem omdlela, když zjistila, že to je René Obermann, nejvyšší šéf T-Mobile International :))))</p>