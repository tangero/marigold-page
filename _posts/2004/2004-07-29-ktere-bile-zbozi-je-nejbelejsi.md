---
ID: 1222
title: Které Bílé zboží je nejbělejší
author: Patrick Zandl
post_excerpt: ""
layout: post
oldlink: >
  https://www.marigold.cz/item/ktere-bile-zbozi-je-nejbelejsi
published: true
post_date: 2004-07-29 08:21:00
---
<p>
Zatímco fázi stěhování máme za sebou, fáze nakupování u nás právě probíhá. Po prostudování hory materiálů týkajících se praček, prolezení všech možných i nemožných diskusních fór jsem našel dvě variantní pračky, které připadají v úvahu a liší se prakticky jen tím, že jedna má větší informační displej LCD, ta druhá malý LED, což výrobce ohodnotil na dvoutisícikorunový rozdíl. </p>
<p>
Už jsem byl na <a href="http://www.bilezbozi.cz/">bilezbozi.cz</a> a pak jsem si vzpomněl, jak se na Lupě, když tam byl rozhovor s Ondřejem Frycem, lidé dohadovali, že Bílé zboží.cz je předražené, o čemž jsem si tehdy dovolil vyslovit pochybnosti a vyjádřit svoji spokojenost s bilezbozi.cz. A tak jsem se rozhodl to ověřit v praxi. Zadal jsem do Google a Seznamu klíčová slova <i>Bosh</i> a <i>pračky</i> a obchody, které vypadly naprvních místech, jsem prosurfoval. Následující tabulka ukazuje, jak to v cenovém porovnání vypadá: </p>

<table><tbody><tr><td>shop</td><td>Bosch WFO 2442 BY</td><td>Bosch WFX 2440</td></tr><tr><td>Bílý svět a a-a elektro.cz</td><td>15 190</td><td>17 150</td></tr><tr><td>Bery.cz</td><td>15 599</td><td>17 598</td></tr><tr><td>15.patro.cz</td><td>15 748 </td><td>17 768</td></tr><tr><td>Bílé zboží</td><td>15 980</td><td>18 030</td></tr><tr><td>Korunka</td><td>15 980</td><td>18 030</td></tr><tr><td>AZ-elektro.cz</td><td>15 980 </td><td>18 030</td></tr><tr><td>Elektrosvet.cz</td><td>15 982</td><td>18 032</td></tr><tr><td>Světnákupu.cz</td><td>15 982</td><td>18 032</td></tr><tr><td>ElectroHall.cz</td><td>15 990</td><td>18 090</td></tr><tr><td>Obchodní dům</td><td>16 080</td><td>18 140</td></tr><tr><td>elektro-eshop.com</td><td>nemá </td><td>18 193</td></tr><tr><td>Elektroland.cz</td><td>16 303</td><td>18 395</td></tr><tr><td>Kasa</td><td>16 749</td><td>18 649</td></tr><tr><td>123shop.cz</td><td>nemá </td><td>19 361</td></tr></tbody></table>
<p>
Jak vidno, pořadí je velmi vyrovnané, naprostá většina obchodů se pohybuje v rozmezí 100 Kč +/- okolo stejné cenové hladiny. Výjimkou je <a href="http://www.bilysvet.cz/">Bílýsvět.cz</a>, který je prakticky o tisícovku lacinější. Tady musím poznamenat, že stejné ceny jako Bílýsvět.cz mělo také <a href="http://www.a-aelektro.cz/">A-A Elektro.cz</a> - jenže tento obchod běží na úplně stejném systému, jako Bílý svět, má stejné i další ceny a osobně mi přijde, že to je jeden a ten samý obchod. Proč je to tak, nevím. </p>
<p>
Většina z těchto obchodů nabízí dopravu zdarma, pak mne to přestalo bavit kontrolovat. Rozdíly jsou ale v deklarovaných dodacích lhůtách. ElectroHall.cz uvádí tři týdny, většina ostatních na dotaz, někteří do 48 hodin. </p>
<p>
Výsledek - na zboží, které jsem si vybral, poskytuje Bílé zboží.cz zcela adekvátní cenu - konkurence je drazší, byť o 2 nebo 10 Kč, což v tomto řádu cen není žádný rozdíl. Jedinou výjimkou je ten Bílý svět (a Beny.cz - o stovku) a teď ve mně hlodá červík pochybnosti, zda to s nimi nezkusit, tisícovka už je docela dost... </p>
<p>
<strong><em>Poznámka:</em></strong> tohle není generálně platný a objektivní test, jen můj soupis nabídek cen. Narozdíl od (zřejmě) většiny nakupujících mám přesné zboží a to chci. Jiní lidé ale mohou nakupovat tak, že prostě chtějí pračku a je jim jedno jakou - a pak by jim vyhovovala nějaká akční nabídka, které jsem nezkoumal. Candy, Romo, Amica, Indesit, Philco - promiňte, ale nevěřím tomu, že to jsou taky dobré pračky... a pro pořádek - soupisku cen jsem udělal včera ve 22:30 :) </p>
<p>
A když už jsem u toho obchodování, podělím se o <b>dobrý tip pro nákup židlí</b>. Na Libeňském mostě si nějací číňani otevřeli podnik nazvaný Moře židlí - a mají tam fakt moře židlí. Je to v bývalé loděnici, nápis vidět z mostu (je to tam, jak jsou ty autobazary a nábytkové bazary), velká hala narvaná tak tisícovkou židlí všech druhů a určení včetně křesel pro kadeřnické salóny a nejrůznějších futuristických modelů. Jen rustikální nábytek tam nenajdete. A ceny opravdu zajímavé. Konec reklamní vsuvky...</p>
