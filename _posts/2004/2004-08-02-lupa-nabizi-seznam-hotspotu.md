---
ID: 1226
author: Patrick Zandl
layout: post
oldlink: 'https://www.marigold.cz/item/lupa-nabizi-seznam-hotspotu

  '
post_date: 2004-08-02 08:49:00
post_excerpt: ''
published: true
summary_points:
- Lupa zprovoznila seznam hotspotů na wifi.lupa.cz s 277 lokalitami od 15 poskytovatelů.
- Seznam hotspotů na Lupa.cz uvádí adresu, cenu a dostupnost signálu, chybí SSID.
- Databáze Lupy obsahuje pouze hotspoty, nikoliv komunitní sítě nebo WLL přípojné
  body.
- Autor textu pracuje na oddělení hotspotů a WLL v databázi Marigold a aktualizaci
  dat.
title: "Lupa nabízí seznam hotspotů"
---

<p>
Lupa konečně po delší době zprovznila seznam hotspotů v ČR a to na adrese <a href="http://wifi.lupa.cz">wifi.lupa.cz</a>. Seznam obsahuje 15 poskytovatelů a 277 hotspotů, jeho partnerem je Eurotel.</p>
<p>
Seznam hotspotů vypadá hezky, u každého hotspotu je vedená adresa, zda je zdarma (zdarma tu mají jen dvě lokality) a poznámka k dostupnosti signálu v lokalitě. Trochu mi chybí SSID, protože ne každý si jej musí pamatovat, na druhou stranu většinou je dost návodné. Je možnost přidat názor (jen pro registrovaného uživatele).</p>
<p>
V databázi jsou pouze hotspoty, nikoliv komunitní sítě, což je největší požadavek, který v poslední době spatřuji u databáze hotspotů na Marigoldovi - abych rozdělil hotspoty a přípojné body určené jen pro trvalé připojení (WLL). V mém případě bylo potřeba se trochu vzdělat v PHP a začít vytvářet nové rozhraní pro databázi hotspotů. Nakonec se mi podařilo PHP i MySQL donutit, aby mi z databáze vypisovalo hotspoty (prototyp úspěchu), takže to vypadá, že dílo se jednou podaří a bude databáze hotspotů a WLL rozdělena a navíc i řádně protříděna a aktualizována. </p>
<p>
Na Lupě najdete i nějaké WiFi tutoriály - psal jsem je já, jsou to aktualizované zdejší materiály. </p>