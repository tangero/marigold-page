---
ID: 1055
author: Patrick Zandl
layout: post
oldlink: 'https://www.marigold.cz/item/fcc-vydala-navrh-pravidel-pro-uvolneni-novych-frekvenci

  '
post_date: 2004-05-27 07:34:00
post_excerpt: ''
published: true
summary_points:
- FCC navrhuje uvolnění nových frekvencí pod 900 MHz a v 3 GHz pásmu.
- Návrh FCC projde připomínkovacím řízením s možným platností za 100 dní.
- Úřední angličtina FCC je čtivější než úřední angličtina evropského CEPT.
- Dokument FCC je úvod do problematiky trhu a má 40 stran.
title: "'FCC vydala návrh pravidel pro uvolnění nových frekvencí"

  '
---

<p>
Americký regulátor <STRONG>FCC vydal návrh pravidel pro uvolnění nových frekvencí</STRONG> - týká se to frekvencí pod 900 MHz a v 3 GHz pásmu. Na tomto URL najdete <A href="http://hraunfoss.fcc.gov/edocs_public/attachmatch/FCC-04-113A1.pdf" target=_blank>PDF verzi</A>. Návrh nyní musí projít připomínkovacím řízením, kdy se k němu mohou lidé a firmy vyjádřit a jejich připomínky následně FCC může zapracovat, všeho všudy to může platit za více jak 100 dní. </p>

<p>
Je vtipné, <STRONG>jak se liší úřední angličtina amerického FCC od úřední angličtiny evropských institucí typu CEPT</STRONG>. Zatímco americký dokument je docela čtivý materiál vysvětlující situaci a uvádějící detailní příklady a důvody pro to, proč se navrhuje, co se navrhuje, dokumenty CEPT jsou prolátány citacemi nejrůznějších předchozích pamfletů a odkazy na ně přímo v textu (FCC pochopilo funkci poznámek pod čarou pro zájemce o plná jména&#160;a čísla dokumentů). Angličtina CEPT čiší okecáváním a ožbleptáváním, ze kterého mi vstávají hrůzou vlasy na hlavě, protože nechápu, jestli jsem já tak tupý, že jsem si ze šesti stránek textu odnesl pouze poznatek o tom, jak se smí vysílat v pásmu XY, nebo zda tam skutečně nic víc nebylo. Ale to jen tak na okraj - materiál FCC si přečtěte, je to prima úvod do problematiky trhu a těch 40 stran se čte prakticky jedním dechem...</p>