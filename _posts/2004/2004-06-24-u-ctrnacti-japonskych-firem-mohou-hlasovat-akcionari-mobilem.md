---
ID: 1165
author: Patrick Zandl
layout: post
oldlink: 'https://www.marigold.cz/item/u-ctrnacti-japonskych-firem-mohou-hlasovat-akcionari-mobilem

  '
post_date: 2004-06-24 08:34:00
post_excerpt: ''
published: true
summary_points:
- Japonské firmy umožňují akcionářům hlasovat mobilem, například NTT DoCoMo (774 hlasů).
- Matsuzakaya, banky a Sony také umožňují akcionářům hlasovat pomocí mobilního telefonu.
- Technologie mobilního hlasování v Japonsku není v textu specifikována.
- TIW (Český Mobil) umožňoval hlasování internetem a zvažuje i mobilní hlasování.
title: 'U čtrnácti japonských firem mohou hlasovat akcionáři mobilem

  '
---

<p>
Když už jsem se tak rozepsal o možnosti volit mobilem (o něco obsáhlejší článek se zkušenostmi z ciziny vyšel na <a href="http://mobil.idnes.cz/mobilni_komunikace/mobilni_telefony/zpravy-mobilni_telefony/volby040623.html">Mobil.cz</a>), tak přidám zprávu z Japonska. Už čtrnáct japonských firem umožňuje svým akcionářům hlasovat pomocí mobilního telefonu. Jaká technologie se k tomu přesně používá, jsem bohužel nezjistil. </p>
<p>
Minulý pátek zasedala valná hromada japonského NTT DoCoMo, přičemž 774 akcionářů hlasovalo pomocí mobilního telefonu. Také na valné hromadě obchodního řetězce Matsuzakaya hlasovalo 23 akcionářů mobilním telefonem, hlasování mobilem umožňuje i několik bank a také koncern Sony. <em>Zdroj: </em><a href="http://www.japantoday.com/e/?content=news&#038;cat=4&#038;id=302925"><em>Japan Today</em></a>.</p>
<p>
Když byla na podzim valná hromada TIW <em>(viamajitel Českého Mobilu)</em>, dostal jsem jako akcionář hlasovací lístek s možností hlasovat po internetu. Letos by mohli také hlasování mobilem přidat (samozřejmě jen z Oskara :)</p>