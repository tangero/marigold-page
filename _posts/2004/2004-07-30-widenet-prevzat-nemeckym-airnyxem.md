---
ID: 1223
author: Patrick Zandl
layout: post
oldlink: 'https://www.marigold.cz/item/widenet-prevzat-nemeckym-airnyxem

  '
post_date: 2004-07-30 07:32:00
post_excerpt: ''
published: true
summary_points:
- WideNet, WiFi poskytovatel, byl převzat společností AIRNYX CZ a.s. s německými partnery.
- AIRNYX CZ a.s. získala značku WideNet a provozuje síť "W" s 45 hotspoty.
- WideNet implementuje roamingové služby a plánuje zpřístupnění sítě světovým zákazníkům
  do konce roku 2004.
- WideNet plánuje do konce roku 2004 zprovoznit 200 hotspotů ve větších městech ČR.
title: "WideNet převzat německým AirNyxem"
---

<p>
Aktivity společnosti WideNet, předního poskytovatele bezdrátového připojení k internetu prostřednictvím technologie WiFi, dnes převzala společnost AIRNYX CZ a.s.. Za ní stojí partneři druhého největšího provozovatele sítě HotSpots v Německu &#8211; AIRNYX AG.</p>
<p>
Podpisem smluv a předávacích protokolů se AIRNYX CZ a.s. stává majitelem značky WideNet a zároveň provozovatelem hotspotů sítě &#8222;W&#8220;. Protože se Airnyx specializuje na veřejné WiFi hotspoty, prvořadým  zájmem je nyní rychlé rozšíření počtu pokrytých míst sítě WideNet, která k dnešku čítá 45 &#8222;horkých zón&#8220;. </p>
<p>
Díky partnerství dojde nyní k rychlé implementaci služeb dalších roamingových partnerů v síti WideNet tak, aby do konce roku 2004 byla síť přístupná pro zákazníky všech hlavních světových dealerů bezdrátové konektivity. </p>
<p>
Společnost Airnyx provozuje v Německu síť, která má nyní 500 aktivních hotspotů a spolupracuje se společnostmi jako jsou AIGP (HotSpoty na čerpacích stanicích), ADAC (Německý automobilový klub), nebo bft (německá Asociace nezávislých čerpacích stanic). <a href="http://www.airnyx.de">www.airnyx.de</a></p>
<p>
WideNet poskytuje služby bezdrátového přístupu k internetu od října 2003 na mnoha místech Prahy a v několika dalších místech. Do konce roku 2004 plánuje zprovoznit cca 200 hotspotů ve větších městech ČR. Firma doposud často stavěla spíše přípojné body pro trvalé připojení, tomu se nyní chce vyhnout a zaměřit se pouze na hotspoty.</p>