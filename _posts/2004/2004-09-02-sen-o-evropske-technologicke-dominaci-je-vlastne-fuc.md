---
ID: 1292
author: Patrick Zandl
layout: post
oldlink: 'https://www.marigold.cz/item/sen-o-evropske-technologicke-dominaci-je-vlastne-fuc

  '
post_date: 2004-09-02 09:09:22
post_excerpt: ''
published: true
summary_points:
- Evropa chtěla sjednotit radiové telekomunikační technologie a dominovat světu.
- GSM bylo velmi úspěšné, UMTS má zpoždění a není přesvědčivé.
- ERMES a Tetra jsou prakticky mrtvé, rozvíjejí se proprietární standardy.
- HiperLAN/MAN zachránilo sjednocení s WiFi/WiMax, jinak by zkrachovalo.
title: Sen o&nbsp;evropské technologické dominaci je vlastně fuč
---

<p>
Evropa měla kdysi takovou zajímavou myšlenku, že stanoví jednotné panevropské technické standardy pro důležité radiové telekomunikační technologie. A mimo jiné v sobě nosila myšlenku, že je za čas přijme celý svět a potvrdí tak, že Evropa je technologicky i ekonomicky dominantní hráč. Mělo jít o tyto technologie: mobilní sítě druhé a třetí generace, bezdrátové sítě, paging a vysílačky veřejné radiové služby (PMR).</p>

<p>
Rekapitulujme: </p>

<ul>
<li>GSM - velmi úspěšná technologie</li>
<li>UMTS - se čtyřletým zpožděním za CDMA2000 startuje a zatím není příliš přesvědčivou technologií</li>
<li>ERMES - efektivně mrtev. Provozují ho jen ti, kterým se nevyplatí jej rušit, prakticky nulový rozvoj technologie, rozvíjejí se jen proprietární standardy Motoroly či Ericssonu a ty se také prodávají</li>
<li>HipetLAN/MAN - nikdy to snad ani nikdo nevyráběl (vyjma testovací série). Od naprostého krachu tuto technologii zachránilo sjednocení s normami WiFi/WiMax.</li>
<li>Tetra - Dolphin právě umírá a konec je neodvratný (pojednám příležitostně zvláště). Naděje na celoevropskou síť trunkových vysílaček je pryč, mnoho států si i pro státní sítě koupilo nějaké proprietární technologie (jako my třeba Tetrapol). I když Tetra bude opticky umírat ještě dlouho, prakticky už je mrtvá.</li>
</ul>
<p>
Takže jedna technologie z pěti je úspěšná a jedna to možná ještě nějak rozdýchá s pomocí té první. Tolik asi k jednotným evropských technickým normám&#8230;
</p>