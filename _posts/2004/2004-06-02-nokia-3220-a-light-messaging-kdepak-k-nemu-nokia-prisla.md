---
ID: 1120
author: Patrick Zandl
layout: post
oldlink: 'https://www.marigold.cz/item/nokia-3220-a-light-messaging-kdepak-k-nemu-nokia-prisla

  '
post_date: 2004-06-02 09:41:00
post_excerpt: ''
published: true
summary_points:
- Nokia 3220 nabízí funkci Light Messaging, světelné zprávy diodami.
- WildSeed vyvinul AirText, technologii světelných zpráv před Nokií.
- Kyocera nabízí telefon Kurv s technologií AirText od WildSeed.
- Nokia pravděpodobně technologii AirText od WildSeed nelicencovala.
title: Nokia 3220 a&nbsp;Light Messaging &#8211; kdepak k&nbsp;němu Nokia přišla?
---

<p>
Nová Nokia 3220 přichází na trh se zajímavou blbůstkou pro teenagery - funkcí <b>Wild Text nebo též Light Messaging</b>. Tato funkce představuje jednu řadu diod na zadní straně telefonu, která se při pohybu vzduchem rozsvědcuje tak, že ve vzduchu je vidět text. </p>

<p>
<img src="/wp-content/uploads/20040602-airtext.jpg" alt="Light Messaging u Nokie a AirText u WildSeed" width="398" height="150" /></p>

<p>
O této nové funkci Nokia hrdě prohlašuje:</p>

	<blockquote><p>
<i>From the company that pioneered text messaging, picture messaging and
multimedia messaging, comes new innovation - Light Messaging. <a href="http://press.nokia.com/PR/200405/947495_5.html">TZ Nokia</a></i></p>
</blockquote>
<p>
To ale má k pravdě daleko - Nokia na světelné zprávy nepřišla. Ty má v mobilních telefonech na svědomí firma WildSeed, která je již před rokem nabízela k licencování mobilním firmám. Abychom byli přesnější - nabízela celý svůj koncept <a href="http://www.wildseed.com/software/smartscreens.htm">Smart Skin</a> - myšlenku jakýchsi inteligentních krytů (česky <a href="http://mobil.idnes.cz/mobilni_komunikace/mobilni_telefony/prislusenstvi/gitwit011012.html">zde na Mobil.cz</a>). A tyto kryty jako jednu z funkcí měly stejnou řadu diod, jen na vrchu telefonu. A psalo se jimi stejně. Společnost technologii licencovala Kyoceře a Curitelu, Kyocera dokonce nabízí <a href="http://www.kyocera-wireless.com/showroom/showcase/details_kurv.htm">telefon Kurv</a> pro CDMA2000 1X sítě s touto funkcí. U Curitelu nevím, jestli něco nabízejí. </p>

<p>
Nikde se nepíše o tom, že by Nokia technologii Airtext nějak od WildSeed licencovala. Jak to tak vypadá, nechala se pouze inspirovat.
</p>