---
ID: 1235
author: Patrick Zandl
layout: post
oldlink: 'https://www.marigold.cz/item/ip-telephony-workshop-bude-v-listopadu

  '
post_date: 2004-08-05 17:09:44
post_excerpt: ''
published: true
summary_points:
- IP Telephony Workshop se koná 23.-24. listopadu 2004 v hotelu Olympik Praha.
- Akce prezentuje produkty a služby IP telefonie, SW, řešení a hardware.
- Workshop je určen zájemcům o IP telefonii a technologickým partnerům.
- Kombinace konference a výstavy umožní vyzkoušet si konkrétní řešení.
title: IP Telephony Workshop bude v&nbsp;listopadu
---

<p>
VoIP a VoBB stále populárnější. Dneska mi přišla tisková zpráva o listopadovém IP Telephony Workshop, v listopadu snad bude chvíle času, abych se tam propašoval a podíval se, co je kde zajímavého a nového. Takže cituji z tiskové zprávy...</p>
<p>
IP Telephony Workshop, který se uskuteční ve dnech 23.-24.listopadu 2004 v hotelu Olympik v Praze, vytváří platformu pro prezentaci celé škály produktů a služeb, které jsou v současné době v ČR dostupné. Prostor pro prezentaci zde naleznou především poskytovatelé služeb IP telefonie, dodavatelé SW a integrovaných řešení, ale i výrobci a distributoři specializovaného hardware.</p>
<p>
IPTW je plánován především jako kontakrační a prezentační akce. Návštěvníky akce budou tedy tvořit především především zájemci o využití IP telefonie v podnikatelské i soukromé sféře, ale také například potenciální technologičtí partneři prezentovaných společností.</p>
<p>
Zajímavá bude také kombinovaná forma workshopu: pořadatelé zvolili kombinaci konferenčního programu a informačních i výstavních sektorů. Návštěvník si tedy bude moci nejen vyslechnout informace o novinkách a možnostech využití, ale v případě zájmu bude mít dostatek prostoru a času si přímo na místě konkrétní řešení &#8222;osahat&#8220; a vyzkoušet.</p>
<p>
Pořadatelem IPTW je společnost Exponet s.r.o., bližší informace o IPTW najdete na adrese <a href="http://www.iptw.cz">www.iptw.cz</a> .</p>