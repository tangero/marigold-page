---
ID: 1190
author: Patrick Zandl
layout: post
oldlink: 'https://www.marigold.cz/item/pevny-disk-asus-wl-hdd-hd-pristupny-pres-wifi-nebo-ethernet

  '
post_date: 2004-07-09 08:40:09
post_excerpt: ''
published: true
summary_points:
- Asus WL-HDD(HD) je 2,5palcový disk s ethernetem a WiFi 802.11g.
- Samba server umožňuje disku fungovat jako síťová jednotka.
- USB utilita automaticky kopíruje data z připojené jednotky.
- Zařízení funguje jako přístupový bod a stojí kolem 150 USD.
title: Pevný disk Asus WL-HDD(HD) přístupný přes WiFi nebo ethernet
---

<div class="rightbox"> <img src="/wp-content/uploads/20040709-asus-wl_hdd.jpg" alt="Asus WL-HDD(HD)" width="220" height="180" /> </div>
<p>
Pokračujeme v Computexových novinkách Asusu. Já vím, že Computex proběhl před měsícem, ale tyhle novinky tak nějak zapadly - když už se o nich někdo zmínil, tak jedním řádkem a já jsem konečně dohledal specifikace, takže i když to striktně vzato není novinka, tak je to novinka ve smyslu novinkovitosti ;)</p>
<p>
Asus nabídl 2,5 palcový pevný disk (Ultra DMA/100), který má jako přístupové rozhraní ethernet a WiFi 802.11g - celé se to jmenuje Asus WL-HDD(HD). Disk lze připojit jako síťovou jednotku přes vestavěný Samba server a lze jej spravovat přes webové rozhraní. Má utilitu pro automatické zkopírování dat z jednotky, kterou k němu lze připojit přes USB. Zařízení může být přes ethernet připojeno do sítě a sloužit i jako přístupový bod. </p>
<p>
Jaká je kapacita pevného disku, to nevím, ostatně technické údaje a specifikace na stránkách výrobce jsou dosti nejasné, přitom se zařízení má právě dostávat do prodeje a to za cenu kolem 150 USD - zatím jsem ale nenašel nikoho, kdo jej nabízí. <a href="http://event.asus.com.tw/computex2004/products/wl/wl_hdd(hd)/overview.htm">Stránky výrobce</a>.</p>

<p>
Vypadá to, že výrobci WiFi techniky (minimálně Asus) začínají chápat, že sdílení souborů je pro uživatele bezdrátových sítí a sítí obecně velmi důležitým tématem a že se tomu začínají přizpůsobovat. Nasazování rychlého USB 2.0 tomu odpovídá a za málo peněz umí udělat hodně muziky...</p>