---
ID: 1306
author: Patrick Zandl
layout: post
oldlink: 'https://www.marigold.cz/item/drobky-bwa-presentace-3g-tyden-a-necekany-pausal

  '
post_date: 2004-09-08 08:08:00
post_excerpt: ''
published: true
summary_points:
- Přednáška o bezdrátových sítích na First Tuesday byla časově přetažena.
- G Týden byl definitivně přesunut na server Mobil.cz.
- Na Lupě vyšel článek o nečekaném paušálu pro dial-up připojení.
- ČTÚ zvažuje zastavení internetu na geografických číslech.
title: "Drobky: BWA presentace, 3G Týden a Nečekaný paušál"
---

<p>
Včera bylo WiFi věnované First Tuesday, měl jsem tam přednášku věnovanou bezdrátovým sítím nazvanou Kde jsme a kam kráčíme (či tak nějak). Můj pokus udělat průřez budoucností i přítomností bezdrátových sítí ve dvaceti minutách skončil fiaskem - přetáhl jsem opravdu hodně hodně a to prakticky nezbyl čas se věnovat něčemu podrobněji. Ach jo - a to jsem prezentaci dělal z nějaké přednášky starší, bohužel skoro dvouhodinové :) V každém případě PowerPoint <a href="http://www.marigold.cz/download/bwa.ppt">prezentace je zde</a>.</p>

<p>
Na Mobil.cz vyšlo další pokračování mého 3G Týdne, tím se konečně dostávám k tomu, abych oznámil, že jsem 3G Týden definitivně přesunul na Mobil.cz, neb vypadá, že to tam lidi zajímá (byť žádný šlágr to samozřejmě není). Takže <a href="http://mobil.idnes.cz/fixni_spojeni/sluzby_operatoru/zpravy-sluzby_operatoru/tyden3G040907.html">3G Týden: na ITU Telecom Asia oslňuje LG a Samsung</a></p>

<p>
A aby toho se mnou nebylo málo, na Lupě vyšel můj další článek věnovaný Nečekanému paušálu a nazvaný <a href="http://www.lupa.cz/clanek.php3?show=3623">Nečekaný internetový paušál pro dial-up – někomu vhod, někomu méně</a>. Jiří Peterka tamtéž <a href="http://www.lupa.cz/clanek.php3?show=3624">vydal článek</a>, v němž tvrdí, že šéf ČTÚ na tiskové konferenci (věnované něčemu jinému) označil provozování internetu na geografických číslech za odporující Číslovacímu plánu. Je to zajímavé, dva lidé od alternativních operátorů mi včera tvrdili, že jim z ČTÚ přišla zcela opačná informace ale s tím, že ČTÚ ještě hodlá vydat zvláštní stanovisko. Začíná to být notně zamotané, ale třeba si ze mne jen ti dva chtěli udělat dobrý den. </p>

<p>
Pokud ČTÚ zastaví internet na geografických číslech <i>(byť na nátlak Telecomu, pro nějž je to nejjednodušší cesta ze šlamastyky)</i>, tak jsem zvědav, jak zpřístupní 971 prefix ze zahraničí a z mobilních sítí a jak se budou tvářit IT administrátoři, kteří se najednou dozví, že jejich firemní záložní připojení na net nebo RAS je ilegální záležitost hrozící milionovou pokutou. Doufám, že trocha soudnosti u úředníků ještě zbyla&#8230; <i>(odpovím si sám: prohásí to za neveřejnou službu)</i></p>