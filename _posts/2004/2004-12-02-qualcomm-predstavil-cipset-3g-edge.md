---
ID: 1428
title: Qualcomm představil čipset 3G/EDGE
author: Patrick Zandl
post_excerpt: ""
layout: post
oldlink: >
  https://www.marigold.cz/item/qualcomm-predstavil-cipset-3g-edge
published: true
post_date: 2004-12-02 11:14:46
---
<p>
Hlavní slabinou UMTS telefonů postavených na čipsetech Qualcommu pro evropské operátory byla absence podpory EDGE. Mobilní operátoři měli dojem, že zákaznící by se měly z rychlého WCDMA dostat do EDGE tam, kde WCDMA není a teprve ani když tam není EDGE, spadnout na GPRS. Jenže značná část telefonů pro UMTS měla smůlu, protože Qualcomm podporoval pouze GPRS. To bude pryč. Čipset Qualcomm MSM6255 podporuje jak WCDMA a GPRS, tak EDGE. Zdroj: <a href="http://www.3g.co.uk/PR/November2004/8663.htm">TZ Qualcomm</a>.</p>

<p>
Smůla je, že tato nová čipová sada bude v omezeném množství dostupná teprve koncem roku 2005, takže běžné dodávky EDGE mobilů na Qualcomm čipsetu můžeme očekávat až v roce 2006. Podíl prodeje čipových sad pro WCDMA mobilky u Qualcommu trvale klesá (je to logické, jistou chvíli byl jediným dodavatelem), na paty mu šlapou další čipové sady zejména Ericsson platform, trochu už i Nokia a největším smutkem bude antiqualcomm politika v Koreii, kdy korejské firmy přistoupily k vývoji vlastní čipové sady, aby se &#8220;vymanily z vazalství Qualcommu&#8221;. </p>

<p>
Qualcomm bude v Cannes presentovat své BREW řešení pro WCDMA. Prý to má být zajímavá podívaná. Tož budu reportovat, protože v letošním roce se BREW aplikace začaly zajímavě rozvíjet.
</p>
