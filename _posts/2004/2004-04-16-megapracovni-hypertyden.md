---
ID: 986
author: Patrick Zandl
layout: post
oldlink: 'https://www.marigold.cz/item/megapracovni-hypertyden

  '
post_date: 2004-04-16 16:38:00
post_excerpt: ''
published: true
summary_points:
- Zaměstnanec Pipeline a.s. dokončil náročný týden úspěšným spuštěním produkční záležitosti.
- Tisk smlouvy se zkomplikoval nedostatkem barvy v tiskárně, kterou musel autor shánět.
- Pipeline a.s. propojuje aplikace klientů na PR SMS pro zpoplatnění obsahu.
- PR SMS se používají pro zpoplatnění obsahu doručovaného na mobilní telefony.
title: "Megapracovní hypertýden"
---

<p>
Je pátek a já mám dost. Tenhle týden opravdu stál za to, nicméně konečně se spustilo u mého ctěného zaměstnavatele všechno, co se spustit mělo a nespustilo se nic z toho, co se nemělo spustit, takže paráda. Dneska ráno naběhla naostro poslední produkční záležitost a i když jsem celý den ještě jak fretka vyřizoval emaily, byla to už úplná pohodka. </p>

<p>
Ještě včera, když jsem neplánovaně tisknul čtyři kopie nějaké veledůležité smlouvy a za zády mi stál messenger našlápnutý ji okamžitě poté, co ji podškrábnu, odvést k dodavateli. Když jsem tisknul poslední průklep, došla barva v tiskárně. Patronu jsem minulý týden kupoval novou a připadám si tu jak mistr Guttenberg, podle toho, jak se tu tiskárna vaří. Nezbylo, než půl hodily létat po centru Prahy a shánět v obchodech patronu do Canona, měli ji jak na potvoru až v tom třetím. Mesík vypadal, že mne zabije. Nezabil. Nakonec se to všechno stihl. </p>

<p>
A všechno běží. Pošlete si SMS na <EM>9070930</EM> a napište do ní <EM>Ahoj Marigolde</EM>, operátor vás skásne o 30 Kč, zpět vám přijde chybová hláška, peníze vám nevrátím, ale programátorům to vypadne z logu jako chyba <EM>(a mně těch 30 Kč v účetnictví jako příjem, takže do toho, pomůžete mi plnit business plán)</EM>&#160;...</p>

<p>
Abych se dostal k tomu, co dělám. Dělám ve společnosti Pipeline a.s. propojování do mobilních sítí a vyúčtování. Ostatně tahle firma nic jiného nedělá, což se <A href="http://www.pipeline.cz/" target=_blank>podle webu</A> dalo pochopit. Zní to honosně, co je to ve skutečnosti? Ve skutečnosti propojujeme aplikace klientů na PR SMS, což jsou právě ty výše uvedené dráže zpoplatněné SMS, z nichž může poskytovatel obsahu dostat nějaký podíl. Takže z těch 30 Kč, které zaplatíte za tu chybovou hlášku ve výše uvedeném příkladě, doputuje poskytovateli obsahu určitá část. A to je celá základní finta PR SMS. </p>

<p>
<STRONG>PR SMS se používají pro zpoplatnění obsahu dopravovaného na mobilní telefon</STRONG> - takové ty loga, java hry, zvonění atd. Cokoliv vás napadne se dá takhle hezky zaúčtovat. Výhodou Pipeline pro zákazníky je hlavně fakt, že sama Pipeline neposkytuje žádný obsah, takže nekonkuruje vlastním zákazníkům. To vypadá na samozřejmou záležitost, bohužel v oboru to samozřejmé není, spíše jde o čestnou výjimku. </p>

<p>
Už mi to nemyslí, nebudu se tu rozepisovat, abych se v pondělí nezhrozil, co jsem to napsal. Vy můžete o víkendu přemýšlet o tom, do kterého šuplíku jste strčili myšlenku na nějakou SMS aplikaci, bránu, wapovou hru, javovou laskonku&#160;nebo další mobilní aplikaci, kterou jste tehdy neměli jak připojit do sítě a jak na ní alespoň maličko vydělat. Protože teď už máte :) </p>

<p>
Jo, PR SMS nelze použít k placení přístupu na web. Informace musí dorazit na telefon. Ale nebojte, i s tímhle si rychle poradíme ... :) takže můžete přemýšlet i o tomhle...</p>