---
ID: 1441
author: Noname
layout: post
oldlink: 'https://www.marigold.cz/item/zmenil-jsem-internetovy-vyhledavac-aktualizovano

  '
post_date: 2004-12-14 01:14:00
post_excerpt: ''
published: true
summary_points:
- Google suggest automaticky navrhuje hledané výrazy a zobrazuje počet výsledků.
- Požadavek na Google suggest odesílá XML dotaz po každém napsaném písmenu.
- Froogle Wish list umožňuje vytvářet seznamy zboží z různých obchodů.
- České firmy nevyužívají Froogle, ačkoliv je zdarma a usnadňuje expanzi.
title: Změnil jsem internetový vyhledavač (aktualizováno)
---

<p>
<em>aktualizováno: už vám slibuji, že nebudu psát články po jedné hodině ranní, samozřejmě že Google suggest ukazuje počet výsledků. Všem se moc omlouvám za mystifikaci a díky za slušné komentáře, já sám bych se asi někam poslal.</em></p>
<p>
Změnil jsem vyhledavač, tedy přesněji jeho stránku. Google totiž zavedl novou službu <a href="http://www.google.com/webhp?complete=1">Google suggest</a>. Doporučuji vyzkoušet, na první pohled asi nic nepoznáte, ale jestli máte novější prohlížeč a zapnuté skripty a cookies, tak si zkuste do vyhledávacího pole něco napsat a pozorně jej při tom pozorujte. Je vám totiž automaticky navrhováno co asi tak můžete hledat a rovnou i kolik bude výsledků. Je to úžasně rychlé, po každém písmenku to upraví seznam.</p>
<p>
Jinak pro ty, které to zajímá technicky - po každém kliknutí je odeslán požadavek na adresu ve tvaru <a href="http://www.google.com/complete/search?hl=en&amp;js=true&amp;qu=marigold">http://www.google.com/complete/search?hl=en&amp;js=true&amp;qu=marigold</a> (když naťukáte &#8220;marigold&#8221;, předtím analogicky pro &#8220;m&#8221;, &#8220;ma&#8221;, &#8220;mar&#8221;, &#8220;mari&#8221; &#8230;, výsledkem je jednoduchá XML odpověd (klikněte na odkaz a pochopíte). Určitě vzniknou další nástroje, které těchto údajů budou využívat.</p>
<p>
Další novinka od Google, která se mi moc líbí je Froogle Wish list - můžete na Froogle vybrat z obchodů zboží, které se vám líbí a dát si jej do svého wish listu, který pak můžete poslat svým příbuzným, ať vědí co mají koupit. Pro představu jsem <a href="http://froogle.google.com/shoppinglist?a=SWL&amp;id=91bcd36aabd45e6548b1fa846e235b26cbd615">jeden takový na ukázku připravil</a>. Oproti podobným wish listům, které mají některé (bohužel afaik zatím jen zahraniční) obchody, má tu výhodu, že v něm můžete mít věci z mnoha obchodů. Mimochodem nevím, proč Froogle nevyužívají české firmy (alespoň jsem na žádnou nenašel) - je to zadarmo, je to velmi jednoduché pro zadávání i update a jediné co musíte splňovat je možnost zasílání zboží min. do UK nebo do US, zadání cen v librách nebo dolarech a možnost placení kreditní kartou (tedy jestli jsem něco nepřehlédl). Tipuji, že pro některé české obchody by to neměl být takový problém vše splnit a je to snadná cesta na větší sebepropagaci a na snadnější proniknutí na zahraniční trhy.</p>