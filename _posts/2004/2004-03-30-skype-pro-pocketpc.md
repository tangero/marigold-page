---
ID: 954
author: Patrick Zandl
layout: post
oldlink: 'https://www.marigold.cz/item/skype-pro-pocketpc

  '
post_date: 2004-03-30 08:38:00
post_excerpt: ''
published: true
summary_points:
- Skype testuje beta verzi VoIP softwaru pro PocketPC 2003 s WiFi.
- PocketPC zařízení mají výpočetní výkon, WiFi a mikrofon pro VoIP telefonování.
- GPRS připojení pro VoIP na PocketPC zatím nebylo testováno.
- VoIP není standard, takže operátoři se nemusí bát o datové paušály.
title: Skype pro PocketPC
---

<p>
Skype vypouští tento týden do uzavřených betatestů <STRONG>verzi svého VoIP telefonovacího software pro platformu PocketPC.</STRONG> Požadavek na testery zní PocketPC 2003 s 400 MHz procesorem a s WiFi, jímž se připojuje do internetu. Zatím není jasné, kdy se verze pro PocketPC dostane na veřejnost, ale dobré alespoň je to, že se chystá. Zdroj: <A href="http://forum.skype.com/bb/viewtopic.php?t=2471" target=_blank>Skype fórum</A>.</p>

<p>
VoIP software pro PocketPC není novinkou. PocketPC mají většinou dostatečný výpočetní výkon, dostupnou konektivitu via WiFi a vestavěný mikrofon a sluchátko, takže mohou sloužit jako "telefon". Zajímavé bude vyzkoušet, zda VoIP telefonování funguje i při připojení skrze GPRS - do testů jsem se nepřihlásil nemaje PocketPC, takže to jen tak nevyzkouším. </p>

<p>
Na Orkutu už se nadhodilo téma, jak to bude s VoIP ve vztahu k datovým paušálům, zda si nakonec lidi nebudou nejvíce volat přes nějaké VoIP aplikace. Zatím je to hračka pro fandy - Skype není zdaleka takový standard jako telefonní číslo a zdaleka ne všechny mobily mohou být o VoIP software doplněny. Takže jistě, pár lidí a geeků tak ušetří, většinou za telefonát typu "tak nám to funguje", jinak se toho operátoři v nejbližší době bát nemusejí. Na to je svět software dost roztříštěný, aby mobilním operátorům hrozila dostupnost jednotného (=standardního a interoperabilního) VoIP řešení.</p>