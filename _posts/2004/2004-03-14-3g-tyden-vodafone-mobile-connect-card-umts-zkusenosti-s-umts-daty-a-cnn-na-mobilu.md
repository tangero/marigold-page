---
ID: 916
author: Patrick Zandl
layout: post
oldlink: 'https://www.marigold.cz/item/3g-tyden-vodafone-mobile-connect-card-umts-zkusenosti-s-umts-daty-a-cnn-na-mobilu

  '
post_date: 2004-03-14 12:27:00
post_excerpt: ''
published: true
summary_points:
- Vodafone UMTS karta od Optionu stojí 861 euro bez závazku.
- Datové tarify Vodafone Volume začínají na 10 eurech za 10 MB.
- Mobitel Slovinsko zaznamenal 18 MB průměrný datový objem na UMTS uživatele.
- TeliaSonera Švédsko nabízí videohovory za 17,5 Kč za minutu.
title: "'3G Týden: Vodafone Mobile Connect Card UMTS, zkušenosti s UMTS daty a CNN"
  na mobilu&#8230;'
---

<p>
O Vodafone Mobile Connect Card UMTS jsem již psal v únoru, nyní ale znám další podrobnosti včetně konkrétních cen. </p>

<p>
Tak především už je zřejmé, že GPRS/UMTS kartu vyrábí belgický Option (<A href="http://www.option.be/news/press02_15.shtml" target=_blank>TZ zde</A>). A ceny, za jaké je karta k dispozici, nejsou právě nízké. Pokud si ji chcete pouze koupit a používat ji u jiných operátorů, vyjde na 861 euro. Pokud se zákazník rozhodne upsat k Vodafone, cena klesne na 310 euro a v případě závazku na hovorový a datový tarif najednou až na 129 euro. Cena uvedena bez DPH. </p>

<p>
Datové tarify pro přenosy dat jsou shodné pro GPRS i UMTS. </p>

<TABLE align=center border=1>
<CAPTION><B>Ceny dat Vodafone Volume</B></CAPTION>
<TBODY>
<TR>
<TH>Tarif</TH>
<TH>Volume L</TH>
<TH>Volume XL</TH>
<TH>Volume XXL</TH></TR>
<TR>
<TH>měsíčně</TH>
<TD>10 &#8364;</TD>
<TD>30 &#8364;</TD>
<TD>60 &#8364;</TD></TR>
<TR>
<TH>dat v ceně</TH>
<TD>10 MB</TD>
<TD>50 MB</TD>
<TD>150 MB</TD></TR>
<TR>
<TH>cena za další MB</TH>
<TD>1,90 &#8364;</TD>
<TD>1,30 &#8364;</TD>
<TD>0,90 &#8364;</TD></TR></TBODY></TABLE>
<p>
<I>Ceny uvedené bez DPH.</I></p>

<p>
<IMG height=202 alt="Vodafone UMTS karta od Optionu" src="/wp-content/uploads/vodafone-umtskarta.jpg" width=258 align=right border=1>To už vypadá podstatně lépe, než jak vypadají základní ceny za přenosy dat v UMTS sítích - jeden megabajt dat vychází na ceny kolem 30 až 60 Kč, tedy na desetinu ceny přenosu dat v normálním tarifu Vodafone.</p>

<p>
Otázka je, kolik datových karet pro UMTS Vodafone prodá. Od Optionu totiž Vodafone nabízel už GPRS karty pro notebooky a od listopadu 2002, kdy je začal nabízet ve svých mobilních sítích do konce roku 2003 jich prodal pouhých 167 000 kusů. Karta přitom bez dotace stojí 300 &#8364; a v dotaci 172 &#8364;. Počet prodaných kusů může vypadat báječně, je ale potřeba si uvědomit, že Vodafone Group měla koncem roku 2003 přes 125 milionů uživatelů! PCMCIA datovou kartu si tedy pořídila desetina procenta uživatelů... </p>

<p>
Na závěr trocha magie s čísly - <B>Gartneři předpovídají, že GPRS bude dominantní přenosová technologie v západní Evropě minimálně do roku 2007</B>, přičemž bude v roce 2007 představovat kolem 47% výnosů z datových mobilních přenosů, zatímco WCDMA bude dělat pouhých 11 procent. O přesnosti odhadů lze diskutovat, o trendu samotném ale ne. Technologie se v masovém měřítku vždy prosazují pomalu a není to tak dávno, co jsem ve článku o Eurotel Live! zmiňoval, jak pomalu se prosadilo GPRS oproti CSD v přenosu wapových dat. UMTS bude podobný případ - rychle ho adoptují early adopters a firmy, které na to mají, ostatní si počkají. Pokud budou čekat tak dlouho, jak Gartneři předvídají, nebude to pro mobilní operátory zrovna skvělý výhled.</p>

<H3>Datové přenosy v slovinském Mobitelu</H3>
<p>
Nyní konkrétní zkušenosti s datovými přenosy z slovinské UMTS sítě Mobitel. Ta odstartovala 12. prosince 2003 s prvními 1000 uživateli a s nabídkou datové rychlosti až 384 Kb/s, tedy stejné rychlosti, jakou nabízí Vodafone. </p>

<p>
Průměrný objem přenesených dat v UMTS síti byl zhruba 10x vyšší, než při přenosu v GPRS, celkem bylo přeneseno 17,7 GB za měsíc, tedy jeden zákazník přenesl v průměru zhruba 18 MB dat. To podle mne není příliš - to je tak vybrat si emaily a zobrazit pár webových stránek. </p>

<p>
Mobitel také spustil portál nazvaný <B>Planet UMTS</B> nabízející obsah pro UMTS. Nejnavštěvovanější na něm jsou Novinky (83.000 visits v únoru), dále Sports (73.716), erotická videa (52.320), kina (43.986), počasí (42.362) a Planet Radio (23.426). Přes 80 procent uživatelů Mobitel UMTS používá videotelefonáty, ačkoliv byly drobné problémy se software v telefonech a Mobitel je nyní upgraduje. Také se pracuje na roamingu, první je s britskou Trojkou (fungují videohovory) a následovat by měly další Trojky i další UMTS sítě.</p>

<p>
Síť Mobitel má přes 1,4 milionu zákazníků a její UMTS síť pokrývá Ljubljanu a okolí, v březnu hodlá instalovat dalších 80 Node B a pokrýt tak 31% populace, počátkem roku 2005 by mělo být v provozu 490 základnových stanic a pokryto 62% populace. </p>

<H3>Švédská TeliaSonera spouští 3G</H3>
<p>
Také švédská TeliaSonera spustila 10 března 2004 svoji 3G síť, přičemž pokrývá 75 procent populace. Síť <STRONG>nabízí i videohovory</STRONG> a to za cenu 5 švédských korun za minutu plus sestavovací poplatek 0,5 SEK, tedy <STRONG>v přepočtu 17,5 Kč za minutu videohovoru</STRONG> a 1,8 Kč za sestavení hovoru, po šesté odpolední hodině až do osmé ranní a mimo pracovní dny je cena za minutu poloviční.</p>

<p>
Ve Finsku TeliaSonera začíná s implementací EDGE, které nakoupila od Nokie (ve Finsku by si ani nic jiného nedovolila). Kromě toho ve Finsku běží trial testy UMTS už od prosince, účastní se jich třicítka firem, zhruba tisícovka uživatelů - ti si mohou užívat datových rychlostí až 384 Kb/s. </p>

<H3>Mobilkom Rakousko nabízí živě CNN</H3>
<p>
<IMG height=179 alt="Televize CNN živě v UMTS síti rakouského Mobilkomu" src="/wp-content/uploads/mobilkom-cnn.jpg" width=150 align=right border=1>V UMTS síti rakouského Mobilcomu je možnost přijímat na svůj 3G mobil živé vysílání televize CNN, ve zkušebním provozu zdarma. Vše ale funguje jen na Nokia 7600 - není mi jasné proč. V tomto případě nejde o vysílání ukázek či přenos vybraných pořadů, jako například v eurotelí Videozóně, ale o skutečné živé vysílání TV přenášené na mobil, kdy na mobil dostáváte to, co se právě v televizi vysílá. </p>

<p>
Technologii pro streaming videa zajišťuje firma Yard Broadcast Network - irský startup. Zde můžete <A href="http://www.theybn.com/video/demo.html" target=_blank>kvalitu přenosu vyzkoušet</A>, přijde mi to docela příšerné, na druhou stranu to alespoň rozvíji fantazii. Další programy budou prý zřemě následovat. Kromě UMTS je Mobilkom aktivní i ve WiFi - koncem února začal spouštět své hotspoty v McDonaldu. Mimochodem, Mobilcom prodává Siemens U10 za 800 &#8364;. </p>