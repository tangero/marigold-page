---
ID: 1205
title: Zprovoznil jsem Marigoldí fotogalerii
author: Patrick Zandl
post_excerpt: ""
layout: post
oldlink: >
  https://www.marigold.cz/item/zprovoznil-jsem-marigoldi-fotogalerii
published: true
post_date: 2004-07-20 20:28:39
---
	<p>
Konečně jsem rozchodil velmi hezký software pro online zprávu fotogalerií - Coppermine Photo Gallery - a tak již konečně funguje nějaká inteligentnější fotogalerie pro Marigold.cz. Najdete ji na adrese <a href="http://www.marigold.cz/foto">www.marigold.cz/foto</a> a odkaz na ni také přidám do horního menu pod logo Marigolda. </p>
<p>
Zatím jsou tam jen starší fotky, ale zato lahůdkové. Našel jsem na disku <strong>fotografie z Mobil párty z roku 1998</strong> (focené ještě nějakou šunkou, tehdy moc výběr nebyl). Mobilpárty byly takové každoroční oslavy redakce Mobil.cz (čeho, se neví, nebylo to podstatné, já vždy tvrdil, že to bylo výročí založení serveru, ale nebyla to pravda) a na fotkách z roku 1998 najdete ledasjakou zajímavou tvář. Samozřejmě, pokud ji poznáte, protože popisky jsem zatím příliš nedodělal. Ale můžete tipovat v komentářích... :)</p>
<p>
Další zajímavější galerií jsou nepublikované <strong>fotky z 3GSM kongresu v Cannes</strong>. Nafotil jsem si několik zajímavých slide z přednášek s tím, že k tomu později zpracuji článek, ale znáte to, nějak to nevyšlo...</p>
<p>
Takže <a href="http://www.marigold.cz/foto">fotogalerie je zde...</a></p>
