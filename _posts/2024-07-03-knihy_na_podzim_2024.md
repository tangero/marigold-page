---
title: Knihy k těšení na podzim 2024
author: Patrick Zandl
post_excerpt: "Nastřádalo se mi pár knih, na jejiž vydání se těším. Třeba zaujmou i vás, i když zatím nevím, jestli se chystá překlad..."
layout: post
categories: [Knihy]
---


Je pár knížek, které jejich autoři oznámili a na které se těším - a které mají vyjít na podzim letošního roku. Třeba zaujmou i vás. 

### O svobodě

Autor: Timothy Snyder

Knížka mého oblíbeného historika z Yaleovy univerzity, velkého znalce východní Evropy je tentokráte věnována svobodě. So je to svoboda, jak byla špatně pochopena a proč je naší jedinou šancí na přežití. [Zobrazit na Amazonu](https://www.amazon.co.uk/Freedom-Timothy-Snyder/dp/1847928056/)

### Technický převrat: Jak zachránit demokracii před Silicon Valley.

Autor: Marietje Schaake

Povídání o tom, jak se technologické společnosti vkradly téměř do všech koutů našich životů a našich vlád. Je to dnes populární téma, ale Schaake je renomovaná osoba. Holandská politička, deset let europoslankyně, velmi zorientovaná v IT a nesmírně chytrá ženská. Potřetí do EP nekandidovala, nyní je ředitelkou mezinárodní politiky v Centru kybernetické politiky Stanfordovy univerzity a mezinárodní politickou pracovnicí ve Stanfordově institutu HAI (Human-Centered Artificial Intelligence) [Zobrazit na Amazonu](https://www.amazon.co.uk/Tech-Coup-Democracy-Silicon-Valley-ebook/dp/B0D34HLMGW/)

### Jak ekonomie vysvětluje svět: Krátké dějiny lidstva

Autor Andrew Leigh

Rozsáhlé a čtivé dějiny toho, jak ekonomické síly formovaly svět. Je to sice taková populárně naučná a tím i místy nutně zkratkovitá literatura, ale je skvělá na přiblížení ekonomiky lidem, kteří se k ní zatím moc nedostali. Leigh už takových knih pár vydal, dnes je to australský politik, dříve profesor ekonomie na Australské národní univerzitě. Takže jestli nechcete čekat, doporučím [“](https://www.amazon.com/Whats-Worst-That-Could-Happen/dp/0262548518)_[What's the worst that could happen? Existential risk and extreme politics](https://www.amazon.com/Whats-Worst-That-Could-Happen/dp/0262548518)_[.”](https://www.amazon.com/Whats-Worst-That-Could-Happen/dp/0262548518)  [Zobrazit na Amazonu](https://www.amazon.co.uk/dp/0063383780)

### Nexus: Stručné dějiny informačních sítí od doby kamenné po umělou inteligenci

Autor: Yuval Noah Harari

Další můj oblíbenec s talentem na přiměřeně jednoduché vysvětlování složitých jevů Noah Harari vydává Stručné dějiny informačních sítí. Zatím jsem nezachytil žádnou uvolněnou kapitolu, takže nevím, jak to pojme, jen z popisu knihy vím, že přichází převratný příběh o tom, jak informační sítě stvořily a zničily náš svět. Jméno autora je zárukou, že to bude čtivé a inspirativní.Jestli máte předplatné Economistu, dejte si jeho [článek věnovaný míru na Ukrajině a globálnímu řádu](https://www.economist.com/by-invitation/2024/06/03/yuval-noah-harari-on-how-to-prevent-a-new-age-of-imperialism). [Zobrazit na Amazonu](https://www.amazon.co.uk/Nexus-MULTI-MILLION-BESTSELLING-AUTHOR-SAPIENS/dp/1911717081/)

### Převrátit svět: Vzestup, pád a vzestup komunismu

Autor: Sean McMeekin

Nové globální dějiny komunismu od amerického historika zaměřeného na dějiny Evropy a Asie ve 20. století. Jeho knihy většinou přinášejí neotřelý pohled a důkladnou práci s prameny, u nás ostatně vyšla kniha  Červenec 1914. Poslední dny před válkou.

[Zobrazit na Amazonu](https://www.amazon.co.uk/Overthrow-World-Rise-Fall-Communism/dp/1911723537/)
