---
ID: 2183
title: Dorazila mi mBank Visa karta
author: Patrick Zandl
post_excerpt: ""
layout: post
oldlink: >
  https://www.marigold.cz/item/dorazila-mi-mbank-visa-karta
published: true
post_date: 2007-12-18 17:21:14
---
Ačkoliv mne varovali, že mi platební karta mBank dorazí někdy  v půlce ledna, dorazila teď. Dneska. Obyčejným dopisem, který jsem málem automaticky hodil do koše, protože ho posílala polská firma a byl barevný (ergo podezření na letáky). Naštěstí jsem si dřív všiml, že mBank, takže jsem to pro jistotu otevřel. 

Ano, přišel jako obyčejný dopis. A tady je vidět, jak se názory liší. Někdo si na to stěžuje, mi to přišlo super, protože jít na poštu bych nezvládl. Včera jsem tam trčel hodinu a to byl přede mnou 1 (slovy jeden) člověk. Samozřejmě karta není aktivní, takže kdyby ji někdo šlohl, bez aktivace přes internetové bankovnictví se neobejde (musí znát login, heslo a mít můj mobil pro SMS autorizaci), což považuji za dostatečné riziko pro kus plastu versus návštěvu pošty. 

<img src="http://www.marigold.cz/wp-content/mbank-karta.jpeg" width="480" height="327" alt="mBank karta Visa - sorry, foceno iPhonem narychlo" title="mBank karta Visa - sorry, foceno iPhonem narychlo" />

Prý nefunguje placení PayPalem, <a href="http://vucako.bloguje.cz/632023-je-to-jasne-vsecko-to-tam-ridi-jen-delfin.php">tvrdí Kamojedov</a>, tomu ale došla ke kontu eMax, mně k mKontu. Prima je, že hned v dopise je jasně napsáno, jaké jsou limity. Limity pro internetové platby tam ale chybí, ty jsou nastaveny na nulu (nelze používat) a musíte si to aktivovat na mLince, což jsem neudělal. 

Karta není embosovaná (ach jo) a není čipová (ach jo dvakrát), platí dva roky (mno...), je na ní delfín a stručně řečeno lidé, kteří si zakládají na vzledu platební karty z ní asi vyskakovat nebudou do stropu. Vypadá lacino, jako každá neemboska. My, co platíme elektronkou Poštovní spořitelny, jsme nad tohle povzneseni - je to kus plastu, ten má platit a kdo vás podle něj soudí, nechť do pr... ráčí jíti. 

Kartu ozkouším, co a jak PayPal a placení na netu a věděti dám. Předpokládám, že jestli to nechodí, vychytá se to rychle, protože v mBance pracují soudní lidé, kteří chápou, že polští mistři si mohou za klobouk srčit kartu, co s PayPalem nepremává.