---
ID: 56
title: 'Internet po&nbsp;kabelu do další desítky měst'
author: Patrick Zandl
post_excerpt: ""
layout: post
oldlink: >
  https://www.marigold.cz/item/internet-po-kabelu-do-dalsi-desitky-mest
published: true
post_date: 2003-01-22 08:17:00
---
<p>
Na <A href="http://www.technet.cz/hw/hw_sit/tesmedia_intercable_fuze.html" target=_blank>Technetu</A> a na <A href="http://www.lupa.cz/clanek.php3?show=2676" target=_blank>Lupě</A> vychází zajímavý článek věnovaný <STRONG>fůzi provozovatelů sítí kabelové televize TESmedia a Intercable</STRONG>. Tato fůze by měla přinést připojení k internetu v desítce dalších českých měst, kde tyto kabelové společnosti operují. Tedy, abych byl přesný, TESmedia je ten, kdo internet po kabelové TV provozuje a Intercable je ten, kdo by se to mohl naučit díky této fůzi. Ale nebuďte natěšení, výsledky této fůze se v podobě internetového připojení projeví tak za rok, samozřejmě s výjimkou větších měst jako je Praha a Brno, kde tlačí konkurence UPC a dalších forem připojení. </p>

<p>
Příjemné je, že kabelový internet je relativně levný a je <STRONG>katalyzátorem rozvoje sousedských sítí</STRONG>, kdy pár lidí se složí na jednu internetovou přípojku přes kabel a nasdílejí si ji právě nejčastěji pomocí WiFi...</p>

<p>
A na Mobil.cz se Petr Nachtmann <STRONG>zabývá soužitím mobilních telefonů a WiFi</STRONG> ve článku <A href="http://www.mobil.cz/fixni_spojeni/sluzby_operatoru/motorolazauruswifivoip030221.html" target=_blank>Mobilní telefony a Wi-Fi: sňatek z rozumu</A>. Doporučuji si to přečíst, legitimně se to zabývá problémem, zda operátoři budou chtít telefony, které podporují i jiné datové sítě (rozuměj WiFi), než jejich GPRS/UMTS...</p>
