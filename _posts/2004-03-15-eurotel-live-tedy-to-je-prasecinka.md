---
ID: 918
title: 'Eurotel Live! &#8211; tedy, to je prasečinka&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/eurotel-live-tedy-to-je-prasecinka
published: true
post_date: 2004-03-15 10:18:00
---
<p>
Nerad vypadám, že musím do všeho rýpat, jenže v případě Eurotel Live! se nezdržím toho, abych si nerýpnul. Službu jsem si aktivoval pro svoji Go kartu (můžete ji mít aktivní i bez Eurotel telefonu, jen se registrovat, jestli jsem to dobře pochopil, pak ale logicky nemůžete ovládat služby spojené s Eurotel mobilem).</p>

<p>
<STRONG>Registrace probíhá v pohodě</STRONG>, na mobil vám přijde číselný kód, což je rozumné, protože čísla jsou jednoznačná a nemusíte přemýšlet nad tím, zda je to malé L nebo velké I a tak podobně. Pak jste zalogování a přijde první překvapení - na titulní stránce portálu Live! to není nijak vidět a ani na většině dalších stránek. Zavedená zvyklost dát někam do lištičky nebo do boxíku informaci o tom, že jste přihlášen a že se můžete odhlásit chybí a to bude problém, pokud pracujete na počítači přístupném pro více lidí. Kdy expiruje přihlášení? Jak Eurotel zabrání manipulaci s vaším účtem? Nevím. </p>

<p>
První, na co jsem se šel podívat, byly <STRONG>Java hry</STRONG>. Očekával jsem solidní výběr. Je tu solidní <STRONG>výběr tří her</STRONG> (Amaio hokej, Townsmen a Návrat krále). Abyste byli zmateni, jste při kliku na tyto hry odkázáni na games.eurotel.cz a tady jsem vůbec nepochopil, jak si hru lze objednat. Klikl jsem tedy na diskusní fórum ke hře Townsmen a zjistil jsem, že nejsem sám - jak si tu hru nahrát je zde nejčastější dotaz. </p>

<p>
Aby zmatení bylo dokonalé, můžete si v sekci Java her kliknout na přímý link <A href="http://beta.marigold.cz/htp://games.eurotel.cz/" target=_blank>games.eurotel.cz</A>, kde záhy zjistíte, že Eurotel těch her nabízí jaksi více, jen se nedostali do odkazů na Live! Že tento web vypadá úplně jinak, než zbytek Live portálu, nemusím asi připomínat, ztráta navigace pro uživatele je jasná. Fuj...</p>

<p>
<STRONG>Navigace webem <A href="http://www.eurotel-live.cz/" target=_blank>Eurotel-live.cz</A> je zmatečná</STRONG>, Eurotel si evidentně spletl portál s firemním webem a podle toho to vypadá. Na přehlednost ve stylu T-Zones zapomeňte. Plnotučné grafické menu odrovnalo mého Tungstena z pokusu o mobilní přístup k Live portálu, nokiím komunikátorům&#160;se nepovede o moc lépe. &#160;</p>

<p>
Když si kliknete na <STRONG>polyfonní melodie</STRONG>, překvapí vás, že Eurotel jich nabízí asi pět. Pak vám možná dojde, že se vypsala jen nějaká část melodií <EM>(empiricky ověříte, že je to Top5)</EM> a že vlevo můžete vybrat kategorii a že ty posuvníky pod nabídkou jsou funkční jen v rámci dané kategorie. Eurotel, jak záhy zdokumentuji, střídá pozici menu podúrovně služby vlevo a vpravo, to abyste si procvičili postřeh.</p>

<p>
Teprve, když si kliknete do kategorie <STRONG>Moje</STRONG>, dostanete se na ovládání svého Eurotel účtu a telefonu. U Go karty jsem mohl nastavit prakticky všechny služby (neznám je tak důkladně, abych to ověřil), které poskytuje včetně avíza na zmeškaný hovor, schránky i Go roamingu. </p>

<p>
<STRONG>Zmatečné ale je rozdělení jednotlivých služeb při ovládání účtu.</STRONG> Klikem na link <STRONG>Můj Eurotel</STRONG> se dostanete na nějakou společnou stránku shodnou s odkazem Můj na titulce. <STRONG>Můj profil</STRONG> slouží k nastavení internetového účtu a logicky by graficky měl patřit už pod Můj Eurotel, nikoliv na stejnou úroveň. <STRONG>Nastavení služeb</STRONG> jsem málem vůbec nepochopil - zde se vám jen textově vypíše, že služby můžete nastavovat. Hledáte, jak služby nastavit? Nápověda - jsou to ty nenápadné odkazy vlevo úplně dole. Ano, menu toho, co můžete dělat, se objevuje v nejnemyslitelnějším místě. <STRONG>Online služby</STRONG> vám napíší, že abyste si je mohli aktivovat, musíte mít aktivovanou službu <EM>Placená SMS/MMS brána</EM> a že si to máte jít zjistit. Fuj - tam už rovnou mělo být napsáno, jestli je máte či nemáte aktivované a případně možnost aktivace. </p>

<p>
<STRONG>Eurotel Live vypadá jako sbírka toho, co Eurotel už nabízel, přičemž některé věci stihl graficky obarvit, jiné nechal, jak jsou.</STRONG> O nějaké ryčné contetn jízdě si Eurotel zatím může nechat jen zdát, portál působí opravdu roztříštěným dojmem bezkoncepčnosti - výrazně přehlednější je jak T-zones tak Oskarova samoobsluha. </p>

<p>
Joj, na závěr, kdybyste to nenašli, jako že to tam nikde není - wapová verze je na <STRONG>wap.eurotel-live.cz</STRONG> a je to test na uživatele, komu to dojde. Jestli je za tím týden práce po večerech, není to tak hrozné, jinak slabota, prasečinka... </p>

<p>
PS: a to Eurotel Live ještě nehodnotily weblogy věnované webdesignu a přístupnosti. Takový Pixy by se na to ani neměl dívat, chce-li si uchovat duševní&#160;zdraví...</p>
