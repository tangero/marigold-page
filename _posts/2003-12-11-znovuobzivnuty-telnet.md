---
ID: 735
title: Znovuobživnutý Telnet
author: Patrick Zandl
post_excerpt: ""
layout: post
oldlink: >
  https://www.marigold.cz/item/znovuobzivnuty-telnet
published: true
post_date: 2003-12-11 14:24:00
---
<p>
TelNet byl kdysi na počátku digitální revoluce u nás takový papírový telekomunikační magazín vpravdě nevalné úrovně, často jsem se nad ním rozčiloval. Nakonec nějak zašel na úbytě tím, že v něm nebylo co číst a bylo co číst kdekoliv jinde, navíc opravdu bazíroval hodně na placených PR materiálech. Joj, pardon, kromě toho je taky telnet terminálovým připojením, ale to sem jaksi nepatří...</p>

<p>
Nyní ale doména <A href="http://www.telnet.cz/" target=_blank>Telnet.cz </A>ožívá pod taktovkou DCD Publishing, známého především jako vydavatele měsíčníku Network Computing. Telnet.cz vychází s podtitulem "informace pro ICT profesionály" a autory, jak tak koukám, jsou především externisté - Rita Pužmanová, Martin Zikmund, Martin Vosanajazyku Jaroš, Dáša Ruščáková a další. </p>

<p>
Inu, podívejte se sami. Podle toho, co na telnet.cz vidím, je web věnovaný hlavně telekomunikacím a sítím, do jisté míry tedy bude konkurovat Lupě, možná Mobil.cz, ne tolik Světu sítí, oproti němuž je příliš laicky zaměřený. Většina článků mi přijde, že má blíže k publicistice a komentářům, než k hardcore síťařině. Co mi chybí, je RSS ... :(</p>

<p>
První pohled na web je dobrý - je hezky zpracovaný, líbí se. Druhý pohled je slabší - témata nejsou tak atraktivní a aktuální, aby mne to zaujalo, absence vlastního interního autora je tu znát. Vpodstatě vše už jsem někde jinde četl - ačkoliv uznávám, že jsem extrém čtoucí všude všechno. Výsledná otázka zní: dá to českému webu něco nového a chytí se to, nebo to jen provaří témata propíraná už jinde? </p>

<p>
Pletu se, když pořád tvrdím, že weby musí přinášet vlastní a originální témata a vlasntí pohledy a pokud to udělají, mají mezi čtenáři stále šanci nové weby?</p>
