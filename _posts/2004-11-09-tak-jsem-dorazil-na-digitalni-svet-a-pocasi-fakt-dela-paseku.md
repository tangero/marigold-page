---
ID: 1393
title: 'Tak jsem dorazil na Digitální svět a&nbsp;počasí fakt dělá paseku'
author: Patrick Zandl
post_excerpt: ""
layout: post
oldlink: >
  https://www.marigold.cz/item/tak-jsem-dorazil-na-digitalni-svet-a-pocasi-fakt-dela-paseku
published: true
post_date: 2004-11-09 11:03:27
---
<p>
S mírným zpožděním jsem vyrazil na konferenci Digitální svět, kterou pořádá pro své partnery Setos. Původně jsem se bál, že <a href="http://www.tophotel.cz">TopHotel</a> nenajdu, ale už na chodovském exitu mne směrovaly šipečky, takže se to prakticky nedalo minout. Zato ta cesta - měl jsem to asi tři kilometry jízdy autem, za tu dobu jsem potkal zhruba osm nehod včetně dost hnusně vypadající nehody před chodovským exitem, kde se pár auta sšuchla ve vyšší rychlosti. Je to překvapující, jak málo řidičů nemá ten reflex: břečka na silnici = nejedu jak prase a nelepím se autu přede mnou za kufr, pokud do něj za pár okamžiku sám nechci&#8230; (myslím, že ty řidiče proškolí až nehoda - jako mne. taky jsem byl prase řidič, dokud jsem to v osmdesátce nenarval někomu do kufru).</p>

	<div class="rightbox"><img src="/wp-content/uploads/1/20041109-tophotel-japonskazahrada.jpg" alt="Japonská zahrada TopHotelu" width="292" height="147" /></div>
<p>
TopHotel stojí za zmínku. Je to jediný panelák obložený žulou a mramorem, který jsem viděl - vážně, jsou to rekonstruované paneláky, i z venku to vypadá slušně, až na to, že typické panelákové rozmístění oken pozná čech na sto honů. Vevnitř je to ovšem luxus, vybrané materiály, mosaz, mramor a chrom, huňaté koberce a paráda, jak má v hotelu být. Alespoň dole, na pokojích jsem nebyl, ale nemám pochybností, poté co jsem to viděl vevnitř. </p>

<p>
Počasí zdrželo konferenci, hodně lidí dorazilo pozdě, takže i moje přednáška bude o dost později, takže jsem se šel podívat na přednášku Philipsu. V hotelu je WiFi síť s výborným pokrytím kongresového centra a zadarmo. Super :)</p>

<p>
Ten hotel musím vyfotit&#8230;
</p>
