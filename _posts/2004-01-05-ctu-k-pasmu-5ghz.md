---
ID: 772
title: 'ČTÚ k&nbsp;pásmu 5GHz'
author: Patrick Zandl
post_excerpt: ""
layout: post
oldlink: >
  https://www.marigold.cz/item/ctu-k-pasmu-5ghz
published: true
post_date: 2004-01-05 09:10:00
---
<p>
Před dvěmi týdny jsem psal o podmínkách využívání pásma 5GHz pro radiové sítě. Předposlední prosincový den si ČTÚ vybralo k publikaci "Informace o vydání generální licence k provozování systémů RLAN v kmitočtovém pásmu 5 GHz" (zde <A href="http://www.ctu.cz/art.php?iSearch=&amp;iArt=346" target=_blank>ČTÚ</A>), která prakticky potvrzuje další průběh udělování GL pro pásmo 5GHz.</p>

<p>
ČTÚ konstatuje, že v zákonné lhůtě přišly pouze nepodstatné připomínky k návrhu generální licence. ČTÚ rozhodl, že generální licence týkající se provozu systémů RLAN v pásmu 5 GHz bude vydána až poté co bude aktualizováno předmětné rozhodnutí CEPT tak, aby rozhodnutí ČTÚ bylo plně v souladu s harmonizačními záměry CEPT. Předpokládá se, že návrh aktualizovaného rozhodnutí bude předložen na jednání pracovních skupin CEPT koncem ledna 2004. Lze tedy předpokládat, že <STRONG>generální licence bude vydána nejdříve koncem prvního čtvrtletí 2004</STRONG>. </p>

<p>
Do té doby se při provozu v pásmu 5GHz je třeba řídit dosavadními předpisy, které diskutuje <A href="/zacinajicim/frekvence031228.html">tento článek</A> (nebo se modlit, aby vás nechytli a oni asi nechytnou, zatím to nijak nesledují).</p>
