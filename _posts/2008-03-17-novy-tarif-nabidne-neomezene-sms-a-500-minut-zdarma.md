---
ID: 2214
title: 'Nový tarif nabídne neomezené SMS a&nbsp;500 minut v&nbsp;ceně'
author: Patrick Zandl
post_excerpt: ""
layout: post
oldlink: >
  https://www.marigold.cz/item/novy-tarif-nabidne-neomezene-sms-a-500-minut-zdarma
published: true
post_date: 2008-03-17 20:22:17
---
To všechno za poměrně slušný poplatek 800 Kč měsíčně. Pokud je vám těch minut málo, dostanete dražší paušál za 1100 Kč, kde dostanete v ceně SMS zprávy a 750 volných minut měsíčně. K tomu zdarma (za symbolickou kačku) Sony Ericsson K660i nebo Nokia 6500 dle vaší volby. Tím se dostáváme ke dvěma nevýhodám této tarifní nabídky. Tak za prvé je podmíněna úpisem na 12 či 18 měsíců (za 18 měsíců úpisu jsou i lepší mobily). Tahle podmínka by asi vadila méně. Více vadí geografické omezení, nabídka pochází od britské 3 a jde o <a href="http://www.three.co.uk/personal/price_plans_/pay_monthly_/unlimited-texter.omp">tarifní plán Short & Sweet</a>. Takže se týká její britské sítě. 

<img src="http://www.marigold.cz/wp-content/uploads//Picture 10.png" alt="Picture 10.png" border="0" width="352" height="201" align="right" />Jen tak pro pořádek jsem si klepnul na <a href="http://mobil.idnes.cz/tarify.asp">tarifní kalkulátor na Mobil.cz</a>, nahodil 100 minut ve špičce do pevné i tří mobilních sítí, 20 mimo spičku, přidal 200 SMS (s tím někdo vystačí?) a nejlevnější nabídka vyšla od T-Mobile Kredit 1200 HIT za 1400 Kč bez DPH, následováno Vodafone Nabito 1150 za 1568 Kč a T-Mobile Kredit 1200 za 1640 Kč. Nejbližší nabídka O2 se mimochodem probojovala až na symbolické třinácté místo, kdy O2 M. Simple 1350 vyšel na 1782 Kč. 

Co k tomu dodat? Není to tak dávno, co jsem náš mobilní trh označil za spící. Neprosazují se u nás ani atraktivní nabídky nových datových technologií ani tarifů. Dvojnásobná cena oproti britské 3 budiž dobrým (či snad špatným) příkladem. Zjevně to nikomu nevadí, nejméně pak zákazníkům. Samozřejmě s výjimkou Adama <a href="http://odadama.blogspot.com/2008/02/o2off-oc-jde.html">a jeho akce O2Off</a>, kdy vzkázal O2, že vyjebávat s ním nebudou. 

Mimochodem, kdybyste chtěli vědět, co je mi na 3 tak sympatického, tak si tu nabídku tarifu projděte podrobněji. K dispozici máte pro vybrané telefony Skype (zdarma), podporu IM klientů atd. Za pětikilo přihodíte 3GB dat na 3G sítí měsíčně, pro běžného surfera postačí za 350 Kč 1GB dat. Vše dohledáte vcelku přehledně, s ohledem na rozsah nabídky.

Zkuste se naopak prokousat <a href="http://www.o2.co.uk/mobilestariffs/tariffs">presentací britského O2</a> a zjistit, jaký by byl nejlevnější tarif z jeho nabídky v těchto intencích (500 minut/200 SMS). Místní Scotland Yard by s pátráním měl mnoho práce. <a href="http://www.o2.co.uk/mobilestariffs/tariffs/paymonthly/paymonthlytariffs">Nakonec se povede</a>. 400 minut a 500 SMS zpráv je u britského O2 za 960 Kč (kontrakt na 18 měsíců), polovinu toho, co vypláznete u českého kyslíku. 

<strong>WTF?</strong>