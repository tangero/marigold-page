---
ID: 426
title: 'Český Telecom udělal z&nbsp;ADSL komedii'
author: Patrick Zandl
post_excerpt: ""
layout: post
oldlink: >
  https://www.marigold.cz/item/cesky-telecom-udelal-z-adsl-komedii
published: true
post_date: 2003-08-05 10:39:00
---
<p>
<STRONG>Komediální seriál Step by Step připomíná poslední dění okolo ADSL</STRONG>. Krok za krokem nás Český Telecom přesvědčuje, jak vypadá broadband služba v narowband provedení. ADSL v průběhu minulého týdne zbrzdilo tak citelně, že majitelé internetových přípojek kabelové televize, kde agregace se pohybuje kolem poměrů 1:12 (UPC), tedy téměř na polovině agregace, kterou Český Telecom cpe "profesionálním zákazníkům", mohou přestat váhat, zda nepřejít na ADSL. ADSL s pokrytím tří měst se definitivně stalo nejlegračnější přenosovou službou tento týden, když Český Telecom oznámil definitivní podmínky pro nové poskytování této služby. To, že ČTc nabízí všem zákazníkům vyšší rychlost, je marketingový kec první kategorie - k čemu vám bude linka o megabitové rychlosti, když díky agregaci 1:50 se tato rychlost může změnit prakticky v cokoliv. Nakonec byste se nemohli divit, kdyby na této lince byla data přenášena rychlostí 3 KB/s - i to by odpovídalo deklarované rychlosti. Co na tom, že podobné rychlosti bez problémů dosáhnou i majitelé analogových modemů, co teprve šťastlivci s ISDN...</p>

<p>
Broadband služba ČTc navíc dostává datový limit. Po vyčerpání limitu 10 GB resp 20 GB u dražší home varianty&#160;si budou muset dalších 10 GB koupit za cenu cca. 400 Kč (stanovuje ji ISP, který ji nakupuje za 299 Kč od Telecomu). Důvody k limitování dat popisuje Jiří Peterka <A href="http://www.lupa.cz/clanek.php3?show=2956" target=_blank>na Lupa.cz</A>, další článek na to téma je <A href="http://www.zive.cz/h/Uzivatel/Ar.asp?ARI=112023&amp;CAI=2114" target=_blank>i na Živě</A>.</p>

<p>
Co dodat? ADSL je zajímavá služba. V podání Českého Telecomu na své zajímavosti ledasco ztrácí...</p>

<p>
<STRONG>PS: Vreco je na dovolené.</STRONG> A z dovolené <A href="http://www.vreco.cz/">píše blog</A>&#160;- docela humorný, o Bulharsku. Víte, že třicet procent lidí od počítačů považuje týden bez emailu za větší drama, než rozvod?</p>
