---
ID: 1159
title: 'Drobky: SpaceShipOne uspěl, ČTÚ se nelíbí podivné antény pro TV. A&nbsp;zazvoníte a&nbsp;spadne letadlo&#8230; :)'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-spaceshipone-uspel-ctu-se-nelibi-podivne-anteny-pro-tv-a-zazvonite-a-spadne-letadlo
published: true
post_date: 2004-06-22 08:31:48
---
	<p>
První soukromý kosmický let na suborbitální dráhu dopadl dobře a <strong>SpaceShipOne překonal 100 km</strong> výšky nad zemským povrchem. Je zajímavé, jak málo pozornosti tak důležité události mainstreamová média věnují. Žádné přílohy, rozhovory a online chaty s konstruktéry, zatímco xichty SuperStar jsou všude. Přitom jestli se má do vesmíru létat za 100 000 USD v roce 2010, tak máme nejvyšší čas začít šetřit :) Podrobnosti anglicky <a href="http://www.signonsandiego.com/news/science/20040621-0751-ca-privaterocket.html">SanDiegoOnline</a>, česky u <a href="http://www.maler.cz/index.php?id=95">Maléra</a> a také na <a href="http://www.zive.cz/h/Bleskovky/AR.asp?ARI=117039">Živě</a> a <a href="http://www.technet.cz/zprava.html?zprava=28850">Technetu</a>. </p>

	<div class="rightbox"><img src="/wp-content/uploads/20040622-SpaceShipOne.jpg" alt="SpaceShipOne" width="280" height="151" /></div>
	<p>
Na <a href="http://vucako.bloguje.cz/49475_item.php">VÚČAKO</a> se dnes věnují výsledkům <strong>šetření TV antén</strong>. S těmi měl Eurotel problémy, protože lidé si stěžovaly, že jeho CDMA ruší příjem TV. Ukázalo se, vcelku bez překvapení, že s těmi anténami, jaké se používají a prodávají, by příjem rušilo i hlasitější pískání. Zde přímo <a href="http://www.ctu.cz/art.php?iSearch=&#038;iArt=421">komentář ČTÚ</a>. Tak snad je to nejhorší za Eurotelem a CDMA bude konečně na červenec spuštěno...</p>
<p>
Připomíná mi to jednu reportáž v TV zprávách, kterou jsem nedávno viděl. Byla <strong>o bezdrátových zvoncích</strong> pracujících na frekvenci určené pro komunikaci pozemního stanoviště s letounem (v rámci NATO). Reportáž mírně podsouvala, že nechybí mnoho a letadlo při zazvonění prostě spadne. Čekám, kdy uvidím reportáž, jak tyto NATO-nebezpečné zvonky hromadně skupují spoluobčané arabského vzezření a pašují je do Iráku. </p>
<p />