---
ID: 2234
title: '1. Live stream koncert na mobilech v&nbsp;ČR'
author: Noname
post_excerpt: ""
layout: post
oldlink: >
  https://www.marigold.cz/item/1-live-stream-koncert-na-mobilech-v-cr
published: true
post_date: 2008-05-08 12:39:36
categories: [Média, Streaming]
---
<strong>Noname píše:</strong> Je to přes dva roky, co má Praha 6 vlastní "televizi" -<a href="http://www.tv6.cz/"> online zpravodajský kanál</a>, který informuje 3× týdně o zprávách z Prahy 6. Před několika měsíci jsme tam doprogramovali i <a href="http://mobil.tv6.cz/">mobilní verzi televize</a>, s níž můžete tytéž zprávy sledovat na prakticky všech typech mobilů (je k dispozici WMV, RealTime, 3GPP v.6 a 3GPP v.6 s automatickou detekcí typu mobilu (v databázi je aktuálně přes tisíc různých typů) a až se 3 různými kvalitami podle rychlosti (kvality) připojení (od 24 kb/s do 500 kb/s).

Nedávno získal tento projekt ocenění jako Nejlepší elektronická služba ČR v soutěži Zlatý Erb 2008. Stále se ale jednalo o "dead" streamy (jako že ne "live"), prostě to bylo "jen" pouštění nějakého statického videa byť optimalizovaného i pro mobily. A protože máme rádi výzvy, je tu další krok - živý přenos.

Dnes od 14:00 probíhá <a href="http://www.praha6.cz/aktuality/akce.php?ID=300&String=">Dejvická slavnost</a> - koncert s hvězdami jako Buty, Eva Pilarová atd. Tento přenos můžete sledovat "živě" jak přes počítač na <a href="http://www.tv6.cz">TV6.cz</a>, a nebo opět přes mobil na <a href="http://mobil.tv6.cz">mobil.TV6.cz</a> (opět v několika kvalitách a optimalizováno pro různé mobily). Samozřejmě nejlepší zážitek budete mít, když tam budete živě, s tím prostě ještě hodně dlouho žádné "živě" nemůže soupeřit. Adresa je Dejvická ulice, Dejvice, program končí v cca. 20:00, začíná ale už ve dvě, takže honem honem.

P.S.: uvítám, když nám dáte vědět, jak dopadlo vaše testování s různými typy mobilů, třeba tady v diskusi a nebo na <a href="mailto:tomas@kapler.cz">tomas@kapler.cz</a>. Váš report bude použit k dalšímu vylepšování.