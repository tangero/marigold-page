---
ID: 660
title: 'Mobildrobky: Mobloging, Motorola na nákupu XtremeSpectrum, Hojdarův odposlech'
author: Patrick Zandl
post_excerpt: ""
layout: post
oldlink: >
  https://www.marigold.cz/item/mobildrobky-mobloging-motorola-na-nakupu-xtremespectrum-hojdaruv-odposlech
published: true
post_date: 2003-11-12 08:37:00
---
<p>
Dnešní dávku internetových drobků bych začal zajímavým článkem <SPAN><STRONG><A href="http://www.thefeature.com/article?articleid=100193" target=_blank><SPAN><STRONG>Moblogging -- It's Easier Than You Think</STRONG></SPAN></A></STRONG></SPAN>&#160;na The Feature věnovaném moblogingu, tedy mobilním weblogům. Článek vás uvede do problematiky a poskytne hromadu odkazů na podrobnější materiály i služby. Neváhejte se seznámit.</p>

<p>
Další zajímavou zprávičkou je, že <STRONG>Motorola má zálusk na pionýra UWB technologie XtremeSpectrum</STRONG>. Už bylo oznámeno, že firmu Motorola koupila, za kolik se neví. XtremeSpectrum se zabývalo vývojem radiových technologií, v poslední době zejména pak UltraWideBand technologie schopné velmi rychle přenášet data na velmi širokém radiovém frekvenčním pásmu. <A href="http://www.commsdesign.com/news/market_news/OEG20031110S0006" target=_blank>Podrobnosti zde</A>. </p>

<p>
V autě poslance <STRONG>Hojdara se našel odposlech</STRONG>. Zatím se neví, kdo mu tam ten odposlech namontoval, BIS se dušuje, že ona ne. &#160;Už to tu zase začíná být pěkná gangsterka. Nyní je zase ta pravá chvíle vážně uvažovat o tom, že anglický oficiální název změníme na <EM>Czech Banana Republic</EM>... Zdroj: <A href="http://zpravy.idnes.cz/domaci.asp?r=domaci&amp;c=A031111_181035_domaci_has&amp;l=1&amp;t=A031111_181035_domaci_has&amp;r2=domaci" target=_blank>iDNES</A>.</p>

<p>
<STRONG>Český</STRONG> <B class=textt>telekomunikační</B> <B class=textt>úřad</B> by měl podepsat dohodu se společnostmi <B class=textt>Eurotel</B> a <B class=textt>T-Mobile</B> o změně podmínek licencí na mobilní sítě UMTS pravděpodobně do 14 dnů, tedy v závěru listopadu, sdělila včera mluvčí Ministerstva informatiky Klára Volná. Zdroj: Hospodářky.</p>
