---
ID: 347
title: 'Eurotel bude prodán Českému Telecomu. Co z&nbsp;toho pojde? A&nbsp;kdo z&nbsp;toho pojde?'
author: Patrick Zandl
post_excerpt: ""
layout: post
oldlink: >
  https://www.marigold.cz/item/eurotel-bude-prodan-ceskemu-telecomu-co-z-toho-pojde-a-kdo-z-toho-pojde
published: true
post_date: 2003-06-06 13:25:00
---
<p>
Dlouho očekávaný krok zřejmě vážně nastane. Český Telecom si dokoupí zbytek podílu v společnosti s ručeným omezením Eurotel. Za 49 procent podílu by měl Český Telecom zaplatit čásku 1,05 mld USD neboli 26 mld Kč (dle ČTK) či 28 mld Kč dle MF DNES. Dvě miliardy prořez zatím neřešme, ty se někde vytratí. Český Telecom také schválil dividendu 18 miliard, tedy něco přes 57 Kč na akcii, což je velmi slušné, akcie se prodávají za 377 Kč (včera 351 Kč, posílení přes 7 procent). Trh hodnotí odkup Eurotelu positivně. </p>

<p>
Za tímto dokupem hledejme <STRONG>Vladimíra Mlynáře</STRONG>. Ten se rozhodl, že myšlenka spojit vlastnictví mobilního a pevného operátora je rozumná jak z pohledu majitele stávajícího (tedy státu) tak z pohledu majitele budoucího, jemuž se synergie mobily-dráty bude hodit. </p>

<p>
I já si myslím, že spojení Eurotel - Český Telecom může být pro všechny zajímave, <STRONG>kdyby</STRONG>. Kdyby nové vedení ČTc dostalo důvěru, mandát a možnosti jednat - a kdyby tedy bylo. ČTc je firma zahnívající u základů a úkolem nového šéfa by mělo být hnilobu provětrat, firmu roztrhat a znovu ji slepit tak, aby byla výkoná, dravá a funkční. Ostatně, to jest podle všeho také důvod, proč se Gabriel Berdár dosud šéfování Telecomu neujal - nemůže se dohodnout na tom, jaké pravomoci bude mít. A jít do šéfování Telecomu bez dostatečných pravomocí, je manažerské harakiri. Telecom potřebuje ráznou ruku, tvrdé manažery a ne ohřívače židlí. Jenže tací hoši nepůjdou do předem prohrané bitvy a těžko od nich můžete čekat, že budou vykonávat politické příkazy socdemáckých pa-odborníků. </p>

<p>
Telecom ohlásil, že strategii Eurotelu měnit nebude, rovněž tak jeho vedení. Není se čemu divit, sám Telecom nemá jasno, kdo a jak ho povede a jasno má jen v tom, že by ho měl vést k privatizaci. Jenže i to jen možná. <STRONG>Podusávání polostátního slona na místě</STRONG> otřásá telekomunikačním trhem a jak někdo prohlásil: <EM>zkuste si nyní vylést na strom a začít trhat jablka...velmi rychle spadnete na zadek...</EM></p>

<p>
A aby toho nebylo málo, budu citovat zprávu z MF DNES: "Někdejší náměstek policejního prezidenta <STRONG>Miroslav Antl</STRONG>, který loni v říjnu v opilosti havaroval a musel odejít ze státních služeb, dostal <STRONG>nabídku na místo šéfa bezpečnosti polostátního Českého Telecomu</STRONG>." Jen na dokreslení: Antl pracoval u Grosse a Gross se velmi angažuje v personální politice ČTc.&#160; Ostatně, kampak uklidili Březinu...</p>
