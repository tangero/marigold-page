---
ID: 1451
title: Telefonní automaty for ever
author: Noname
post_excerpt: ""
layout: post
oldlink: >
  https://www.marigold.cz/item/telefonni-automaty-for-ever
published: true
post_date: 2004-12-21 12:12:02
---
	<p>
Opět píšu já, předpokládal jsem, že od včerejška bude psát už Patrick, že už se měl vrátit.</p>
<p>
Dnes jsem si přečetl zprávu ČTK: <span style="font-style: italic;">Telefonní automaty budou muset být nejspíš vybaveny tak, aby je mohli bez potíží používat i neslyšící a další postižení. Za speciální telefonní přístroje by pak handicapovaní měli platit tolik jako zdraví za běžné aparáty. Řekl to předseda Národní rady zdravotně postižených Václav Krása. Opatření, která umožní handicapovaným telekomunikační služby používat, by měl zaručit zákon, který zatím schválila sněmovna.</span></p>
<p>
Já nevím, já mám skoro dojem, že toto na první pohled hezké gesto je spíše <span style="font-weight: bold;">maskované obejití zákona o zadávání státních zakázek</span>. Je jasné, kdo dostane miliony na úpravu telefonních automatů, ovšem proč? Jaký mají v dnešní době telefonní automaty vlastně význam? Kdysi byly často jedinou možností jak si zavolat, a když vám hořel byt, mohli jste zavolat hasiče z budky.</p>
<p>
Jenže v době, kdy má přibližně 100% obyvatelstva schopného vytočit číslo nějaký mobilní telefon, jsou IMHO automaty jen zbytečnou finanční zátěží. Všichni postižení s takovým stupněm postižení, aby mohli nějaký přístroj ovládat už dávno mobilní telefon mají. Ti s motorickými poruchami mohou vytáčet libovolné číslo hlasem, pro lidi se sluchovým omezením jsou skvělé SMS, nevidomí mohou také vytáčet hlasem ale při jejich schopnostech zvládnou i vytočit číslo ze seznamu, když ví na jakém je místě.</p>
<p>
Pokrytí mobilní sítí je tak dokonalé, že se do míst bez signálu nedostanete jak je rok dlouhý. A v krizových podmínkách? Určitě najdete pokryté místo dříve než telefonní automat; i kdybyste neměli vlastní mobil, určitě najdete někoho s mobilem, kdo vám pomůže, dříve než automat. A pro běžné volání si koupíte stejně rychle volací kartu do automatu jako volací kartu do mobilu případně celý mobil v sadě.</p>
<p>
Nestálo by tedy za to přehodnotit prehistorický zákon o univerzální službě a telefonní automaty z něj vyjmout? Vždyť i potom mohou mít svůj význam - jejich majitel je může velmi jednoduše předělat na informační kiosky a bezdrátové přístupové body (jak se tomu dějě třeba v Anglii) a mohou si tak na sebe vydělat. </p>
