---
ID: 2314
author: Patrick Zandl
categories:
- Mobilní sítě
- LTE
layout: post
oldlink: 'https://www.marigold.cz/item/qualcomm-zastavil-umb-pise-reuters

  '
post_date: 2008-11-14 11:15:58
post_excerpt: ''
published: true
summary_points:
- Qualcomm zastavuje vývoj UMB, konkurenta LTE, kvůli snížení nákladů a krizi.
- Verizon Wireless, významný klient Qualcommu, se přiklání k technologii LTE.
- Ukončení UMB vývoje by mohlo zjednodušit situaci sítí čtvrté generace.
- Qualcomm nedávno představil platformu Kayak, hybrid notebooku a žaluzií.
title: "Qualcomm zastavil UMB (píše Reuters)"
---

Se zajímavou zprávou z mobilního ranku <a href="http://www.reuters.com/article/hotStocksNews/idUSTRE4AC7M720081113">přišel Reuters</a>. Qualcomm podle ní zastaví vývoj technologie Ultra Mobile Broadband (UMB), která měla být konkurencí pro LTE a dalším vývojovým stupněm CDMA sítí. Soustředit se bude v dalším vývoji právě na LTE. 

Důvodem k ukončení vývoje má být snaha o snížení nákladů v souvislosti se snížením odbytu mobilních telefonů a snižováním investic do infrastruktury vyvolaných krizí na trhu. Dalším (a podstatným důvodem bude), že Verizon Wireless, významný klient Qualcommu, se k LTE přiklání rovněž. 

Pro mobilní sítě čtvrté generace by takovéto kontumační vítězství LTE bylo zajímavou zprávou, nalilo by mírného optimismu do žil, že svět nebude rozdělen na tři soupeřící technologie, ale jen na dvě, z nichž WiMax zatím stále tahá za kratší konec. Jak se změna dotkne samotného Qualcommu, ještě uvidíme. 

Jen tak na okraj, je to pár dní, co Qualcomm ohlásil, že by rád dal světu další alternativu k přenosným počítačům, platformu Kayak. Ta vypadá jako zajímavý hybrid notebooku a žaluzií, <a href="http://cdr.cz/a/25759">podrobněji referuje třeba CD-R server</a>.