---
ID: 2195
author: Patrick Zandl
categories:
- Sociální sítě
- Startupy
layout: post
oldlink: 'https://www.marigold.cz/item/mikroblogovani-po-cesku-drbz-a-teidu

  '
post_date: 2008-02-04 10:57:46
post_excerpt: ''
published: true
summary_points:
- Twitter a Jaiku inspirovaly české reklamní mikroblogy ŽiješJenJednou.cz a CoDělám.cz.
- Drbz.cz umožňuje přidávání příspěvků přes web, SMS a integraci do Wordpressu.
- Teidu.cz od Bloguje.cz umožňuje teidovat z mobilu, webu i SecondLife.
- Mikroblogy v Česku se pravděpodobně nezhodnotí rychle, ale mají svůj smysl.
title: "Mikroblogování po česku: Drbz a Teidu"
---

Bylo jen otázkou času, kdy mikroblogovací systémy dorazí i do Česka. Po slušném celosvětovém úspěchu Twitteru a Jaiku (ve smyslu návštěvnosti a citovanosti v médiích) se i u nás něco urodilo, ale byly to spíš drobnosti reklamního charakteru jako staropramenný reklamní <a href="http://www.zijesjenjednou.cz">ŽiješJenJednou.cz</a> nebo velmi jednoduché <a href="http://www.codelam.cz">CoDělám.cz</a>. Zatímco oba dva tyto projekty jsou už spíše neaktuální, dva nové přicházejí.
<!--more-->
Tím prvním systémem je DRBZ, tím druhým je Teidu. Je to pořadí abecední i ve smyslu spuštěnosti projektu. 

<a class="imagelink" href="http://www.marigold.cz/wp-content/uploads/picture-141.png" title="Drbz"><img id="image2196" src="http://www.marigold.cz/wp-content/uploads/picture-141.thumbnail.png" alt="Drbz" align="right" /></a>
<a href="http://www.drbz.cz">Drbz.cz</a> je vcelku hezky vyvedený mikroblogovací server umožňující přidávat příspěvky přes web i přes SMS zprávy. Naopak sledované mikroblogy můžete mít i na mobilu, odebírat je přes RSS nebo dostávat na email. Systém je zatím na pozvánky, největším autorem je zde Technická podpora, ale systém je graficky hezký, jednoduchý a pro majitele vlastních blogů je nabízený i jednoduchý plugin pro integraci do Wordpressu. Provozovatelem je společnost Mercadeo zaměřená jinak na marketingové poradenství. 

<a class="imagelink" href="http://www.marigold.cz/wp-content/uploads/picture-13.png" title="Teidu"><img id="image2197" src="http://www.marigold.cz/wp-content/uploads/picture-13.thumbnail.png" alt="Teidu" align="right" /></a>Druhým systémem je <a href="http://www.teidu.cz">Teidu.cz</a>. To připravuje provozovatel populární blogovací služby Bloguje.cz a majitelé blogů v tomto systému již mají možnost Teidu testovat. Teidovat můžete jak z mobilu (přes SMS i MMS), tak samozřejmě přes web rozhraní a dokonce i ze SecondLife. Teidu na první pohled vypadá funkčně trochu silnější, než Drbz, ale také je na první pohled méně přehledné a na můj vkus je grafika přeci jen příliš etxravagantní. 

Chytnou se mikroblogy v Česku? Záleží na tom, co rozumíme pod pojmem "chytnou". Nevěřím příliš tomu, že se rychle ekonomicky zhodnotí a jejich nástup bude pravděpodobně stejně pomalý, jako u blogů, navíc pravděpodobně budou provázeny menším nadšením pravověrných "blogerů", než kdysi blogy samotné. Na druhou stranu svůj smysl mikroblogy mají. Sám jsem kdysi právě Bloguje.cz používal pro přidávání postřehů z cest a jednorázových akcí, protože Bloguje zpracovávalo zprávy poslané emailem nebo přes SMS. A mikroblog by na tohle mohl být ideální. Na cestu na 3GSM kongres do Barcelony se mi něco podobného bude hodit zase...