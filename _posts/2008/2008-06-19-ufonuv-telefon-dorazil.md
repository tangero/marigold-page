---
ID: 2248
title: Ufonův telefon dorazil
author: Patrick Zandl
post_excerpt: ""
layout: post
oldlink: >
  https://www.marigold.cz/item/ufonuv-telefon-dorazil
published: true
post_date: 2008-06-19 17:16:22
categories: [Mobilní sítě, Ufon, CDMA]
---
Tak mi dorazil telefon od Ufona. Ubiquam U-400 je návrat tak o osm let zpět, co se výbavy týká a kupodivu mi to zatím vyhovuje. O tom někdy jindy. 

Aktivace proběhla během hodiny, dorazila mi SMS zpráva. Na přiloženém ceníku mne zaujala informace, že Ufonův internet vyjde s telefonem na 200 Kč měsíčně, což za rychlost 153 Kb/s a "neomezený" přenos není špatná nabídka. Špatné na ní akorát je to, že aktivovat službu si nelze, hlavně proto, že není propojovací kabel a bluetooth Ubiquamu chybí. 

Další dojmy? Zatím vcelku positivní, očekával jsem, že to bude při rozjezdu větší drama. Hovory odcházejí, přicházejí, zvuk čistý, i když zní oproti GSM mírně nezvykle. SMS taky chodí. Pokrytí Praha 1, 2 a 4 otestováno, je slušné. Ovšem v budově je to už slabší a metro nula dokonce i na Vyšehradě. 

Zvláštnost? Telefon se mi jednou za čas rozsvítí a za chvilku zhasne. Jen tak. Jestli je to na reklamaci nebo jen libůstka, si ještě nejsem jistý. Sympatická je váha, 89 gramů je vážně slušné, nesympatické je, že T9 musíte při každém psaní SMS zapínat a namastí češtinu do zprávy, takže zpráva se dělí po sedmdesáti znacích do další esemesky (SMS stojí 1,50 Kč). To je fakt blbé. 

Další zkušenosti až časem...