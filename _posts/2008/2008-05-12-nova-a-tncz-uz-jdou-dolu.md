---
ID: 2235
author: Patrick Zandl
categories:
- Média
- Nova
layout: post
oldlink: 'https://www.marigold.cz/item/nova-a-tncz-uz-jdou-dolu

  '
post_date: 2008-05-12 15:12:56
post_excerpt: ''
published: true
summary_points:
- Nova.cz po startu Tn.cz zaznamenala prudký pokles návštěvnosti po prvotním nárůstu.
- Návštěvnost Tn.cz/Nova.cz se stabilizovala na úrovni srovnatelné se Stream.cz a
  Zprávy iDnes.
- Počet zobrazených stránek na uživatele na Nova.cz klesl po počátečním zájmu.
- Investice 100 milionů do Tn.cz přinesla jen mírné zlepšení oproti původnímu Nova.cz.
title: Nova a&nbsp;Tn.cz už jdou dolů
---

Původní opravdu zajímavé výsledky spuštění zpravodajského portálu Nova.cz (inzerovaného jako Tn.cz) se radikálně proměňují. Na následujícím grafu vidíme výsledky provozu domény Nova.cz v Netmonitoru - doména Tn.cz se na Nova.cz přesměrovává kvůli součtu provozu. 

Protože do hry vstupovaly svátky, navíc jeden pracovní den mezi volným dnem a víkendem, což výsledky provozu vždy deformuje, pro příklad jsem přidal výsledky Stream.cz a Zpráv iDnesu, abyste to viděli v kontextu serverů se stabilní návštěvností. 

<img src="http://www.marigold.cz/wp-content/uploads//1F33A6C3-D5BE-4D0D-BC80-BBAD5A32F00B.jpg" alt="1F33A6C3-D5BE-4D0D-BC80-BBAD5A32F00B.jpg" border="0" width="450"/>

Z grafu jsou vidět mírné korekce dané odlišným typem Zpráv iDnesu od Streamu (zpravodajství versus zábava), kdy o Zprávy iDnesu byl mírný vzrůst návštěvnosti v průběhu pátku mezi volnými dny (tedy je silnější v pracovní dny), jinak jsou tendence obdobné. U Novy je tomu jinak. Špička vygenerovaná 5.5. při startu portálu se okamžitě láme a zajímavé výsledky drží jen další dva dny. V pátek 9.5. už Tn.cz (a tím i Nova.cz) klesá návštěvností na úroveň Streamu a Zpráv iDnesu. Situace se postupně stabilizuje na sestupném trendu. 

Další graf ukazuje poměr mezi zobrazenými stránkami a počtem reálných uživatelů, tedy počet stránek, které si prohlídne jeden uživatel. Pravda je, že u videoportálu to není tak podstatný ukazatel, protože řada videí se může natahovat do stránky bez jejího reloadu, ale praxe zatím ukazuje, že Tn.cz tohle nevyužívá (a například i Stream velmi málo).

<img src="http://www.marigold.cz/wp-content/uploads//CFFFFE77-F5E1-46E7-9DC4-2EC2C19781D2.jpg" alt="CFFFFE77-F5E1-46E7-9DC4-2EC2C19781D2.jpg" border="0" width="450" />

Z grafu je patrné, že touha zkoumat opadává. Původně se spuštěním obsahu pod značkou Tn.cz podařilo Nově nahnat čtyři stránky na návštěvu navíc, oproti původnímu stavu portálu Nova, to bylo ale jen přechodné - zjevně lidé zkoumali a zjišťovali, co je zaujme. V průběhu dní konzumace na hlavu klesla o dvě stránky a dostala se na úroveň čtrnácti stran na hlavu. To nevypadá zle, ale v kontextu už to tak růžové není. 

<strong>Ačkoliv Nova investovala cca 100 milionů do Tn.cz, jeho výsledky jsou zatím nepatrně lepší, než původních stránek.</strong> 

Za masivní zvýšení návštěvnosti může také masivní propagace, tam se skutečně návštěvnost zatím drží na dvojnásobku, i když můžeme čekat, že to ještě padne v průběhu dní, pokud opět nepřijde masivní propagace a něco nového. Horší je, že desítky článků a videí denně navíc oproti původnímu rozsahu portálu Nova.cz ve výsledku znamenají, že lidé se v  průměru podívají jen na dvě další věci. Zjednodušeně řečeno na to, na co se dívali doposud na Nova.cz a dále na jedny pornozprávy a jedno zemětřesení v Číně, jak umírají lidi (= na jednu hlavní zprávu). Zbytek je tam pro ně už opravdu jen zbytek. A pro Novu vyhozené peníze. 

Nu, bude to tvrdá a drahá lekce.