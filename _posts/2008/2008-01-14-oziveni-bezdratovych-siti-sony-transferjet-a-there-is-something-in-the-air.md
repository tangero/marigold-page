---
ID: 2191
author: Patrick Zandl
categories:
- Bezdrátové sítě
- Bluetooth
- Sony
layout: post
oldlink: 'https://www.marigold.cz/item/oziveni-bezdratovych-siti-sony-transferjet-a-there-is-something-in-the-air

  '
post_date: 2008-01-14 20:18:20
post_excerpt: ''
published: true
summary_points:
- Sony představila TransferJet, NFC technologii pro rychlý bezdrátový přenos dat na
  krátkou vzdálenost.
- TransferJet vyžaduje fyzický kontakt zařízení (do 3 cm) s rychlostí až 560 Mb/s.
- Apple láká na MacBookAir, spekuluje se o podpoře WiMaxu.
- TransferJet má být komerčně dostupný v roce 2009, zatím není standardizován.
title: "'Oživení bezdrátových sítí: Sony TransferJet a There is something in the"
  air'
---

Minulý týden Sony představila na veletrhu CES2008 svoji novou technologii nazvanou TransferJet. Většina médií ji pasovala na konkurenta Bluetooth 3.0, ale tak jednoduché to zase není... Jak to tak vypadá, v dnes již poklidném bezdrátovém světě přijde v nejbližších letech trocha vzrušení. Nejdříve Sony a zítra možná přijde i kouzelník, protože na Mac Expo v SF už jsou k vidění plagáty Apple hlásající, že There is something in the air. Jenže co je to ten MacBookAir? Lepší vzduch pro naše jablíčka asi těžko. 

<!--more-->
Tak nejdříve o Sony TransferJet. Především je třeba říct, že jde o aplikaci sítí Near Field, safra jak to přeložit, sítě blízkého pole? NFC jako Near Field Communication potkáváme nejčastěji v hezkých proklamací o tom, jak se s tím bude platit MHD ve vyspělých městských aglomeracích, ale nebojte se, Praha není pozadu, to jsou zbožná přání dodavatelů podobných vynálezů kombinovaná s jedním prototypem namontovaným do pronajatého autobusu. 

Sony TransferJet vypadá na jednu z prvních praktických aplikací NFC navíc rozchozeného na principu UWB, široce rozprostřeného spektra. Takže o co jde? TransferJet je technologie sice bezdrátová, ale potřebující maximální blízkost, Sony udává vzdálenost zařízení na maximálně tři centimetry, v praxi se tedy sebe musejí zhruba dotýkat. Přenosová rychlost je v maximu 560 Mb/s, efektivní rychlost na fyzické vrstvě je udávána na 375 Mb/s. Což je samozřejmě fajné. Ptáte se právem, k čemu by člověk potřeboval tyhle rychlosti na vzdálenost tří centimetrů. Na to je snadná odpověď. K rychlému a hlavně pohodlnému přenosu dat. Propojovat počítač s kamerou kabelem není tak pohodlné, jako kameru na počítač položit. Krátká vzdálenost znamená minimální vysílací výkon a ten zase znamená minimální spotřebu energie a také eliminaci problémů s interferencemi a podobným paskvilem. A také nutnost spárování zařízení, která u bluetooth představuje bezpečnostní prvek nahrazující právě onen fyzický kontakt mezi oběma zařízeními. Dá se totiž předpokládat, že když někomu dovolíte položit kameru na váš počítač, tak že mu dovolíte i přenést data bez nějakého dalšího párování. 

<div style="text-align:center;"><img src="http://www.marigold.cz/wp-content/uploads//sonytransferjet.png" alt="sonytransferjet.png" border="0" width="432" height="329" /></div>

A to by mohlo být to kouzlo Sony TransferJetu: jen položit a je propojeno. To mi přijde zásadní. Samozřejmě v případě, že to Sony opravdu dotáhne do konce, abyste nemuseli vlézt do menu počítače nebo kamery a několik minut tam pracně hledat, jaká dvě zařízení propojujete a co mají dělat. Už demonstrace na CES vypadala zajímavě. Celá technologie má být v komernčně dostupných zařízeních k dispozici v roce 2009, Sony teprve připravila čipové sady a bude trvat, než je návrháři zahrnou. A to i vlastní firemní. Zda ji bude Sony licencovat ostatním, to nevím - ale asi ano. A zda bude komerčně úspěšná? Pokud to nebude drahé a opravdu to bude jednoduše fungovat, soudím, že ano. Sony samo si ale někde postěžovalo ústy jednoho z vývojářů, že technologie není standardizována, protože ostatní firmy o její vývoj neměly zájem. 



<img src="http://www.marigold.cz/wp-content/uploads//macbookair-loga.jpg" alt="macbookair-loga.jpg" border="0" width="240" height="150" align="right" />Druhou zajímavostí je něco, co chystá Apple a co se má jmenovat <strong>MacBookAir</strong> - presentováno to bylo zatím na billboardech na Mac Expu, představit se to má zítra. A proč ten rozruch? Protože se předpokládá, že to bude <strong>něco s WiMaxem</strong>. Dost možná maličký notebook (jsem pro všemi deseti). A jestli něco chcípajícímu WiMaxu pomůže, tak pozornost takových mágů marketingu a polidštění, jako je Apple. Takže, <em>"There is something in the air"</em>.	

Jestli je to to na obrázku? Nu, dal bych si říci :) Takže - keynote Steva Jobse, úterý 18:00 našeho času... 

<div style="text-align:center;"><img src="http://www.marigold.cz/wp-content/uploads//Picture 1.png" alt="Picture 1.png" border="0" width="435" height="405" /></div>