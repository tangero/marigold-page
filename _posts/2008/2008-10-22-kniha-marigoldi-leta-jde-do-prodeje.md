---
ID: 2298
author: Patrick Zandl
categories:
- Knihy
layout: post
oldlink: 'https://www.marigold.cz/item/kniha-marigoldi-leta-jde-do-prodeje

  '
post_date: 2008-10-22 08:49:30
post_excerpt: ''
published: true
summary_points:
- Kniha Marigoldí léta je dostupná na Kronium.cz za 350 Kč včetně poštovného a DPH.
- Objednávky knihy budou expedovány od 4.11.2008, ideálně bez dobírky kvůli administrativě.
- Osobní odběr knihy není možný a objednávky nelze kombinovat s jiným zbožím z Kronium.cz.
- Knihy je vytištěno 45 kusů, při vyprodání a 20+ objednávkách bude dotisk.
title: "Kniha Marigoldí léta jde do prodeje"
---

Tak se mi podařilo z cest zapravit vytištěnou knihu Marigoldí léta do shopu. Nakonec jsem pro jistotu použil engine pro Kronium.cz, což má pro mne výhodu (je to hned hotové) i nevýhody: jsou tu nabídky, které pro expedici této knihy nebudu schopen dodržet (jako platba dobírkou, nesnáším to papírování s tím). Doufám, že to omluvíte. 

Tisk knihy dopadl nad očekávání dobře. I barevná obálka je fajnová, ačkoliv je na ní maličko vidět, že jde o digitální tisk, ponaučení pro příště: nepřehánět to se stínováním písma, na digitálním tisku to nikdy tak nevyjde. 

<a href="http://www.kronium.cz/hodinky-kiber/kniha-marigoldi-leta/prod_86.html"><strong>Objednávat můžete zde</strong>.</a> 

Jak si knihu objednat (<strong>důležité, přečtěte si, jestli jste hákliví na správné fungování shopů</strong>):

Cena je 350 Kč včetně poštovného a DPH, bez poštovného ji nelze objednat, i když to ve formuláři je, takže to nedělejte, jen to zbytečně vypadne ze systému. Cena samotné knihy je stanovena s ohledem na to, že poštovné je ve skutečnosti levnější, ale nechtěl jsem kvůli tomu upravovat expedice na Kroniu. 350 Kč by byla cena i při osobní přejímce, kdybych je zvládal...

Dodání Českou poštou jako obyčejná zásilka, abyste nemuseli chodit na poštu. Pozor, je to tlustá obálka.  Pokud se u vás zásilky ztrácejí, či to chcete na jistotu, dejte si do Poznámek při placení, že se má kniha doručit Doporučeně, není to problém. 

Knihy <strong>začnu expedovat 4.11.2008</strong>, budu to dělat z větší části osobně, protože to poněkud nezapadá do provozního režimu Kronia. Z toho plyne, že objednávky na dobírku se budou řešit naposledy, je s tím více papírování. Pošlete peníze převodem, plaťte kartou (je to 3D Secure, nedozvíme se její číslo) či přes Moneybookers.com, ale dobírku pokud možno vynechte.<strong> Nepoužívejte hotovostní platbu, nepůjde si knihu vyzdvihnout osobně</strong>. Objednávky také nelze kombinovat s jiným zbožím z Kronium.cz - pokud budete něco chtít, samozřejmě můžete, taková LED baterka může být fajn vánoční dárek pro tátu nimroda či kamaráda outdoráře, ale expedovat se vám bude obojí zvláště, tak si to také objednejte zvláště, jinak budete zbytečně čekat. Ta kniha je na Kroniu maličko navíc ... tak proto. 


Ptali jste se na podpis: pokud chcete, napište si do Poznámek při placení, jinak tam nebude :)

K počtu kusů: nakonec dopadlo 45 kusů, které jsou vytištěné a hotové. Když by se kniha vyprodala, začne se pod popiskem zobrazovat červeně <em>Zboží není skladem...</em> (jinak je tam <em>Skladem</em>). V tom případě sice můžete dávat své objednávky, ale už nemusí být vyřízeny. Pokud se sejde dalších 20 a více objednávek, kniha se dotiskne, objednávku budete moci kdykoliv zrušit, budete uvědoměni před expedicí. 

<a href="http://www.kronium.cz/hodinky-kiber/kniha-marigoldi-leta/prod_86.html"><strong>Objednávat můžete zde</strong>.</a> 

Pokud není něco jasného, ptejte se v komentářích pod článkem, pokusím se to řešit, ovšem s ohledem na časový posun a nedostatek internetu v Číně.  

PS: Až se vrátím, ještě s Markem chystáme dražbu originálu černobílé obálkové fotky iPhone včetně RAW zdroje :)