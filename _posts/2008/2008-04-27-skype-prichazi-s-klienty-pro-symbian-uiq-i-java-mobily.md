---
ID: 2229
author: Patrick Zandl
categories:
- Skype
- IM
- Symbian
layout: post
oldlink: 'https://www.marigold.cz/item/skype-prichazi-s-klienty-pro-symbian-uiq-i-java-mobily

  '
post_date: 2008-04-27 14:10:34
post_excerpt: ''
published: true
summary_points:
- Skype vydal nativní klienty pro 50 mobilních telefonů s Javou, Symbianem a UIQ.
- Odchozí hovory na Skype Out v Česku nejsou z mobilní aplikace podporovány.
- Mobilní Skype hovory fungují jako klasické mobilní hovory, nikoliv VoIP.
- Operátoři se brání Skypu kvůli obavám z kanibalizace příjmů z hovorů a SMS.
title: Skype přichází s klienty pro Symbian, UIQ i Java mobily
---

Skype dramaticky rozšířil dostupnost svého klienta na mobilní telefony a to oficiální cestou. Firma před několika dny představila nativní klienty pro zhruba padesátku mobilních telefonů vybavených podporou Javy (tedy J2ME MIDP 2.0), Symbianu a UIQ. Oficiálně podporovaná je řada mobilních telefonů firmy Nokia (N95, 5200, 5200, šestková řada atd), Sony Ericsson (K, W i Z modely), Samsung a Motorola. Kompletní seznam všech cca 50ti mobilů včetně těch, pro které se podpora chystá, <a href="http://www.skype.com/intl/en/download/skype/mobile/choose">najdte zde na webu Skype.com</a>. Pokud byste chtěli stahovat software přímo do mobilu, použijte stránku <a href="http://mobiledownload.skype.com/">mobiledownload.skype.com</a>. Pozor: i verze pro Symbian i UIQ telefony je Java, ne nativní aplikace!

Na těchto verzích jde přijímat hovory, zprávy psát i odesílat. Odchozí hovory jak na Skype kontakty, tak na telefonní čísla (Skype Out) v Česku nejdou, to je limitováno jen na vybrané země, kde má Skype mnoho zákazníků a kam umístil patřičnou techniku. 

<div style="text-align:center;"><img src="http://www.marigold.cz/wp-content/uploads//87818F85-24EB-49C3-B40F-4A1B1E5AB582.jpg" alt="87818F85-24EB-49C3-B40F-4A1B1E5AB582.jpg" border="0" width="352" height="416" /></div>

<strong>Hovory fungují na bázi klasického mobilního telefonního hovoru.</strong> Když přijímáte hovor na mobilním Skype klientu, tak vám prostě zavolá telefonní číslo aplikace Skype a vy hovor normálně přijmete, není to žádné VoIP. Stejně tak, kdybyste byli v zemi, kde je podporované volání z klienta (nejblíže v Polsku), tak odchozí hovor by šel jako klasické volání na místní číslo dle vašeho tarifu, není to VoIP. To také znamená, že jak příchozí, tak odchozí hovor si musíte zaplatit podle svého SkypeOut tarifu jako volání na mobilní telefon. Není v tom žádná VoIP.

<div style="text-align:center;"><img src="http://www.marigold.cz/wp-content/uploads//D28752E6-9EF3-494B-AAD2-6D516A2F9631.jpg" alt="D28752E6-9EF3-494B-AAD2-6D516A2F9631.jpg" border="0" width="352" height="416" /></div>

Sám jsem to netestoval, mám doma jen iPhone, pro který oficiální klient nebyl zatím uvolněn, neoficiální podporu Skype tu nabízí Fring. Ten byl ostatně dostupný i pro další platformy jako třeba Symbian a fungoval vcelku hezky jako nativní aplikace. Klidně pište svoje zkušenosti. 

Pokud si kladete otázku, proč Skype přišel s podporou mobilů tak pozdě, je na to vcelku snadná odpověď. Skype má celou řadu nativních klientů hotových již delší dobu, zatím ale očekával, že se mu podaří dohodnout se s operátory na nějakým revenue share. Operátory to ale nezaujalo a spatřovaly v tom spíše kanibalizaci svých hovorových příjmů, které jim momentálně dělají cca 75% výnosů, zbytek dělají SMS služby, které by to mělo kanibalizovat také. V podstatě jediná dohoda stojící za zmínku je 3, ta má telefony s integrovaným nativním Skype klientem v nabídce už dlouho. Německý Eplus je v podpoře vlažný, ostatní spíše hledají cestu, jak Skype vyřadit ze hry. 

Kolem Skype se v poslední době spíše stahovala mračna. Ebay investici do Skype z části do ztrát a nabourává mu to hospodářské výsledky. Dokonce se hovoří o tom, že Skype prodá. Komu, to se zatím neví, ale důvody jsou nasnadě: čísla nerostou tak, jak si Ebay představoval a pro aukční síň nemá vlastnictví takové služby smysl. 

Mobilní klient je jednou z cest, jak nepříznivé zprávy trochu přebarvit. Do mobilů se nepodařilo zatím sériově proniknout žádnému klientovi, většinou díky nepřízni operátorů a chybějícímu obchodnímu modelu. Skype ho právě hledá: za tři eura měsíčně můžete volat bez omezení v Česku, za čtyři bez omezení po celé Evropě na pevné linky (nikoliv na mobily). Vypadalo by to slibně, kdyby se tenhle tarif dal použít z mobilního telefonu, jenže z mobilního  telefonu platíte přes Skype klienta v oněch podporovaných zemích tarif za místní mobilní hovor (tím voláte na Skype bránu) a dál tarif dle SkypeOut, takže pokud nemáte mobilní minuty zdarma či ve velkém balíku, moc vám to nepomůže. Na běžného člověka je to složité dost. 

Na druhou stranu je tu velký potenciál pro lidi, kteří Skype používají hlavně jako kecálka. A takových je dost. V Česku Skype obstojně vytlačuje ICQ a co jsem si tak povšiml, většinou se používá právě pro psaní textový zpráv, volání je po počátečním nadšení doplněk, i když velmi důležitý. Uvidíme, jak se Skype zadaří - z vítězství na poli textových zpráv plynou jen potenciální zákazníci, ne hotové peníze. A   Skype by potřeboval ukázat potenciálnímu kupci, že ví, kde peníze vydělat. Zatím mu to nejde.