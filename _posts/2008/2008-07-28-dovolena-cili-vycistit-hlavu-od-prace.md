---
ID: 2263
author: Patrick Zandl
categories:
- Příběhy
layout: post
oldlink: 'https://www.marigold.cz/item/dovolena-cili-vycistit-hlavu-od-prace

  '
post_date: 2008-07-28 20:55:18
post_excerpt: ''
published: true
summary_points:
- Dovolená autora znamená nedostupnost emailů, telefonátů a omezené aktualizace Marigold.
- Autor opustil pozici ředitele produktu a stal se řadovým zaměstnancem ve Streamu.
- Dovolená slouží k zhodnocení změn v práci a rozhodnutí o dalším postupu.
- Administrace a databáze Wordpressu jsou zablokovány kvůli čínským hackerům.
title: "'Dovolená čili vyčistit hlavu od práce"

  '
---

Odjíždím na dovolenou, což bude mít za následek nejenom to, že Marigold se nebude aktualizovat (to byste snadno přehlédli - jen twitty nahoře možná budou přibývat), ale také to, že nebudu odpovídat na emaily ani na telefonáty. Prostě se to tu bude muset beze mne nějakou dobu obejít, zatímco já se budu cachtat v moři, upíjet Cuba Libre, mazat se krémem a vůbec dělat všechny ty věci, co se u národu turistů sluší. Zejména, pokud zjistím, co se skrývá pod označením Terminál Sever 1 na pardubickém letišti :) (jo, to já zjistím, jsem nějaký pardubák přeci!)

<a href='http://www.marigold.cz/wp-content/uploads/statusreport.jpg'><img src="http://www.marigold.cz/wp-content/uploads/statusreport-200x300.jpg" border="1" alt="Předání mojí práce, jak vypadá v praxi :)" title="Předání mojí práce, jak vypadá v praxi :)" width="200" height="300" align="right" /></a>Letošní dovolená přišla vhod, zrovna v době, kdy se maximálně hodí na chvíli vysadit. Před dvěma týdny se prohnala firmou tradiční vichřice změn, při níž jsem přestal být "ředitelem produktu" a stal jsem se řadovým zaměstnancem. Ti, kdo Stream znají, vědí, že to nic neznamená, ti, kdo znají mne, vědí, že to znamená nutnost zamyslet se. Hodnotit teď horkou hlavou nemá moc smysl, na první pohled zevnitř se mi zdá, že změny v práci jdou směrem, který se mi nelíbí. To samozřejmě nevypovídá nic ani na jednu ani na druhou stranu. Právě proto je dobré dát si odstup, celou věc vyhodnotit a v klidu se rozhodnout, kudy dále kormidlovat. 

Takže jsem před dvěma týdny předal svou práci, vyřídil rozdělané věci, resty a teď si užiju dovolenou s rodinou. Má to něco do sebe, klid v duši, že nic nezůstalo nerozdělaného na mne. 

Mimochodem, kdybyste chtěli vidět, jak vypadá balíček mojí práce, tak tady je hezká fotka - celý statut report a procesy mojí práce ve Stramu se vešly na nějakých a pouhých cca 50 stran :)

PS: Kvůli trvalým pokusům (a dosti úspěšným) zbourat mi Wordpress ze strany čínských hackerů, jsem totálně zablokoval administraci i databázi. Jde maximálně přidávat komentáře a to kdo ví jestli. Situaci budu řešit až se vrátím... zatím alespoň snad nepřibude žádný závadný kód do stránek.