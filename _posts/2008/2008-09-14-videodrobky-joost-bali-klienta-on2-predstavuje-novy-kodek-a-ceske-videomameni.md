---
ID: 2282
author: Patrick Zandl
categories:
- Video
layout: post
oldlink: 'https://www.marigold.cz/item/videodrobky-joost-bali-klienta-on2-predstavuje-novy-kodek-a-ceske-videomameni

  '
post_date: 2008-09-14 17:37:07
post_excerpt: Přehlídka událostí z videosvěta nemůže začít ničím jiným, než oznámením,
  že Joost vzdal specializovaného klienta pro svou P2P televizi a napříště bude k
  dispozici jen plugin pro prohlížeč, samozřejmě ale také založený na P2P technologii.
published: true
summary_points:
- Joost ruší specializovaného klienta pro P2P televizi, bude fungovat jen plugin.
- VP8 kodek od On2 slibuje lepší kompresi než VC-1 a H.264.
- Centrum a Nova chystají české videoportály podobné Youtube.
- Internet Info s Bombou dosahuje s minimálními náklady srovnatelné výsledky jako
  N-Joy.
title: 'Videodrobky: Joost balí klienta, On2 představuje nový kodek a&nbsp;české videomámení'
---

Přehlídka událostí z videosvěta nemůže začít ničím jiným, než oznámením, že Joost vzdal specializovaného klienta pro svou P2P televizi a napříště bude k dispozici jen plugin pro prohlížeč, samozřejmě ale také založený na P2P technologii (<a href="http://gigaom.com/2008/09/05/joost-to-kill-desktop-client/">zdroj zde</a>). Zda to lze interpretovat jako ústup Joostu ze slávy? Po pravdě, tu mu přinesl jen fakt, že mezi jeho zakladateli jsou lidé, kteří skvěle vykešovali ze Skype. Podobných projektů existuje více a všechny zatím zklamaly v zobchodování své technologie, nebo působí na specifických trzích jako Čína a Jižní Korea. Za hlavní slabinu Joostu byl považován právě desktop klient, který neměl žádnou výhodu desktop klienta a nedostatek obsahu. Ten ostatně trápí většinu legálních videoprojektů. Nu a nakonec právě zvolená technologie, protože P2P sítě pro video se zkrátka potýkají s velkou asymetrií širokopásmových přípojek. A to nejenom v Evropě. 

Technologicky druhou zajímavou zprávou je představení kodeku VP8 firmou On2. Firma slibuje, že tento kodek nabízí o 20% - 40% lepší výsledky v kompresi, než srovnatelné kodeky VC-1 či na bázi Realvideo a H.264. Poučné příklady <a href="http://www.on2.com/index.php?599">jsou zde</a>. Dlužno poznamenat, že VP6 ve Flashi zaznamenal slušného rozšíření, VP7 se už nedařilo. VP8 je zajímavé hlavně tím, že ho licencuje sama On2, takže podmínky jsou více zřejmé, než u MPEG-4. Zda se chytne na webu, ještě moc jasné není. 

V českém rybníčku čeří vodu Centrum Holding a <a href="http://ihned.cz/c4-10073040-27468380-000000_d-vlastnik-novy-chysta-ceskou-obdobu-serveru-youtube">Nova - obě firmy ohlásily</a>, že představí český videoportál podobný Youtube, samozřejmě každá zvláště, ne dohromady. To je samozřejmě závažné ohlášení v době, kdy ceny Youtube-like scriptů na PHP aukcích klesly pod 500 USD a kdy je stále více zřejmé, že o úspěchu rozhoduje jen síla tlačit projekt kupředu a mít do něj obsah. Z téhle dvojky bych tedy spíše vsázel na Novu, jenže ta už několik videoportálů má, kromě Tn.cz také Klub.cz a ani v jednom případě nedosáhla nějak excelentních výsledků. Centrum na to jde více od lesa. Brousí kolem dodavatelů videoobsahu a kontrahuje jej, na tvorbu amatérů příliš nespoléhá. Statistika jim dává za pravdu: na Youtube (a nakonec i na Streamu) dělá amatérská tvorba naprostou menšinu návštěvnosti. Na podobném poli už delší dobu a s různými přestávkami a změnami intenzity brousí i <a href="http://webtv.idnes.cz/">iDNES se svou TV</a>. Na amatérskou tvorbu zde rezignovali hned a je tu pár pořadů, na které se dá koukat podstatně lépe, než se dají najít. I to je obvyklý problém videoportálů...

A když jsme u toho, tak asi nejlépe z videoportálové mánie vybruslilo Internet Info, které se svezlo na hřbetě své <a href="http://www.bomba.cz">Bomby</a>. Minimální investice, minimální očekávání, cca 3-4000 návštěvníků za den, to jsou stejné výsledky, jako má mnohem médii citovanější a provozně dražší <a href="http://www.n-joy.cz">N-Joy</a>.  <a href="http://www.warforum.cz">Warforum</a>, odkud já beru rapidshare linky na své oblíbené TV seriály, má bez jakékoliv reklamy desetinásobek, to jen pro porovnání. (Můj odhad po třičtvrtě roku provozu Bomby byl a stále je 10K RU denně)

Tolik asi k poslednímu vývoji z toho, co mne zaujalo. Dvě divoké karty pro projekty, co mne zaujaly: <a href="http://pandastream.com/">Panda Open source video platform</a> a <a href="http://www.videosurf.com/">Videosurf</a>. A aby nechyběl tip na video z Youtube: už jste <a href="http://www.youtube.com/watch?v=VaM9mrnOMJo">viděli Oktapodi</a>? Dvě a půl kreslených minut, které stojí za shlédnutí :)