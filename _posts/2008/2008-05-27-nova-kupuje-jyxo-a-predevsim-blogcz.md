---
ID: 2242
author: Patrick Zandl
categories:
- Nova
- Jyxo
- Weblogy
layout: post
oldlink: 'https://www.marigold.cz/item/nova-kupuje-jyxo-a-predevsim-blogcz

  '
post_date: 2008-05-27 22:45:51
post_excerpt: ''
published: true
summary_points:
- David Grudl zpochybňuje čísla Blog.cz kvůli podezření na robotické generování obsahu.
- CME koupila Jyxo (včetně Blog.cz) pro TV Nova za 163-200 milionů Kč.
- Michal Illich z Jyxo posílí Novu v rozvoji internetových služeb.
- Blog.cz s 2,5 miliony uživatelů je pro Novu strategická akvizice.
title: "Nova kupuje Jyxo a především Blog.cz"
---

<strong>Update:</strong> David Grudl o číslech Blog.cz pochybuje a poukazuje na robotické generování bložínků. Má k tomu pádné důvody a stojí to za promyšlení... <a href="http://www.latrine.cz/moc-divna-cisla-kolem-blog-cz">čtěte zde...</a>
 
Malý dáreček pro své výsledky v Netauditu koupila mateřská CME pro TV Nova. Jedná se o společost Jyxo provozující především vyhledávací službu Jyxo.cz (návštěvnicky zajímavou málo) a dále Blog.cz, návštěvnicky zajímavý moc. Velmi moc. Šikovným součtem čísel se Nova se svými internetovými projekty vytáhne hned na třetí pozici (protože Centrum a Atlas již jedno jsou). Cena má být v rozmezí 163 - 200 milionů Kč podle dosažených výsledků. <a href="http://www.cetv-net.com/en/press-center/news/92.shtml">Tisková zpráva zde</a>. 

Co je podle mne hlavní, je skutečnost, že dosavadní evangelizátor Jyxa Michal Illich bude <em>"head technical business development and help the channel enhance its Internet service offering."</em> (ať už ten výraz znamená cokoliv) To přináší do teamu Novy velmi zkušeného člověka a snad mu bude ve věci internetového portálu popřáno sluchu. 

Všem zůčastněným na celé akci blahopřeji, Michalovi Illichovi zejména. Je to rána, která by se měla vyplatit, pokud ji Nova odborně nezazdí. Dva a půl milionu unikátních návštěvníků se už dneska jen tak na českém internetu nešežene a vlastně kromě Líbímseti.cz byl Blog.cz poslední projekt s opravdu pořádným množstvím uživatelů, který nepatří do velké mediální skupiny. Začít akvírování českého internetu s ním byl logický a rozumný nápad. A 200MKč? Čert je vem, za loňský rok CME vydělala 1,2 mld Kč a tahle investice by se měla vyplatit. Jen ta integrace bude porod...