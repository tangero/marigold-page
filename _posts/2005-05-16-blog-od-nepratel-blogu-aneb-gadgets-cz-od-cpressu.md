---
ID: 1644
title: >
  Blog od nepřátel blogů aneb
  Gadgets.cz od Cpressu
author: Patrick Zandl
post_excerpt: ""
layout: post
oldlink: >
  https://www.marigold.cz/item/blog-od-nepratel-blogu-aneb-gadgets-cz-od-cpressu
published: true
post_date: 2005-05-16 08:52:16
---
	<div class="rightbox"><img src="/wp-content/uploads/20050516-gadgets.jpg" alt="Gadgets.cz" width="300" height="300" /></div>
	<p>Živě si to v minulých dnech rozdalo s weblogy v několika článcích a nyní poté, když čtenářům osvětlilo, jakou žumpou weblogy jsou, rozhodlo se jeden vlastní blog spustit. Jmenuje se <a href="http://www.gadgets.cz">Gadgets.cz</a> a je o takových těch hračičkách a zajímavostech. Inu, proč ne. </p>
	<p>Gadgets.cz je instalace Drupalu se šablonou inspirovanou klasickými bloggerovskými šablonami, doplněnou o reklamní tagy. Výhoda tohoto přístupu je jasná - snadno a rychle to nainstalujete, teď se rozhodnete, za dvě hodinky to běží. Není mi zcela zřejmý komerční význam tohoto kroku. Gadgetovské hračky se k nám dovážejí jen málo a stejně málo se prodávají, takže inzerce na ně je minimální. V ČR je gadgets stále ještě MP3 přehrávač - jenže těch je nahusto na Živě. Zatím tu běhá reklama na Živé ADSL <i>(což není ADSL bez agregace, ale ADSL prodávané serverem Živě, kdyby vás jméno mělo mást)</i>. K tomu druhý banner nese inzerci na Skype sluchátko. Jde o zabírání trhu, nudu v Brně či jen pokus? Považují editoři Živě gadgets za tak vzdálené zaměření Živě, že je bylo třeba osamostatnit, nebo to má hlubší smysl, sledovat, jak se čtenáři zachovají k serveru vedenému profi firmou na způsob blogu?</p>
	<p>PS: V komentářích na <a href="http://blog.macich.net/1116004159-neprehlednete-gadgetscz.html">blog.macich.net</a> Marek Lutonský uvádí, že Gadgets.cz vzniká ve spolupráci s V. Janečkem, autorem <a href="http://www.superveci.cz">Supervěci.cz</a>. Jsem zvědavý, jak se takový server chytne u nás.
</p>