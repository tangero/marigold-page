---
ID: 419
title: 'Zamysleme se nad investicemi do UMTS u&nbsp;nás&#8230;'
author: Patrick Zandl
post_excerpt: ""
layout: post
oldlink: >
  https://www.marigold.cz/item/zamysleme-se-nad-investicemi-do-umts-u-nas
published: true
post_date: 2003-07-30 15:09:00
---
<p>
<STRONG>Marigoldí kamarád píše:</STRONG></p>

<p>
V souvislosti s čerstvými prohlášeními ministra Mlynáře (viz. níže) by bylo možná dobré se zamyslet nad tím, kdo z klíčových hráčů vlastně o investice do UMTS stojí.</p>

<p>
<STRONG>a) Stát</STRONG> </p>

<p>
Vzhledem k tomu, že stát v prvé řadě potřebuje peníze (čím více a čím rychleji tím lépe), nebude UMTS zcela jistě jeho prioritou. Prvním benefitem je ta skutečnost, že kšeftováním s operátory může dosáhnout, že peníze za UMTS obdrží dříve výměnou za odložení jeho komerčního startu. Stát asi také nebude mít vzhledem k očekávané relativně brzké privatizaci Českého Telecomu (už společně se 100% dcerou Eurotelem) zájem na masivních investicích Eurotelu do UMTS. Pokud by se totiž Eurotel rozhodl vzít UMTS vážně a nabídnout službu s dostatečným pokrytím, může velmi lehce a rychle utratit klidně deset miliard korun, což v žádném případě čísla (výslednou cenu) Českého Telecomu před privatizací nevylepší. </p>

<p>
Suma sumárum &#8211; není důvod proč by stát chtěl podporovat rozumě rychlé spuštění UMTS (pokud pochopitelně neuvažuji UMTS jako novou službu občany, ale o ty jak známo stát příliš velký zájem nemá). </p>

<p>
<STRONG>b) Operátoři</STRONG> </p>

<p>
Oskar pochopil a do UMTS se nehrne. Je to dáno jednak jeho finanční slabostí, jednak tím, že zatím nevidí v UMTS výnosný byznys. Eurotel se kromě výše zmíněného též jistě zmítá v diskusích, jak se na UMTS vlastně dá vydělat. Navíc se mu nabízejí jiné možné technologie typu EDGE, díky kterým by si určitě za nesrovnatelně menší peníze sáhnul na služby téměř srovnatelné s UMTS (A terminály navíc už jsou na trhu ;). Také si už i vrabci na střeše cvrdlikají, že Eurotel vážně uvažuje o výměně stávající NMT technologie za CDMA kvůli datům&#8230; zajímavé.<BR>Radiomobil má svých starostí dost, o potenciální investici do UMTS zcela jistě nerozhodne český management a vzhledem k tristnímu finančnímu stavu jeho mateřské organizace T-Mobile také určitě nebude hrát roli &#8222;prvního za každou cenu&#8220; = bude zejména šetřit a sledovat kroky své konkurence. </p>

<p>
Takže - zbývá zásah regulátora. Jeho možnosti jsou ovšem omezené, neboť pokud je mi známo, tak obchod s UMTS licencemi je v rukou vlády (usuzuji alespoň z toho, jak snadno se k takovým potenciálním změnám podmínek ministr Mlynář vyjadřuje na BBC&#8230;.) No, uvidíme. </p>
