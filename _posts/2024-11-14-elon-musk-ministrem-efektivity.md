---
title: "Elon Musk ministrem efektivity"
author: Patrick Zandl
post_excerpt: "Donald Trump zřizuje ministerstvo vládní efektivity a do jeho čela staví Elona Muska. Stíhá je za to výsměch. Jenže předchozí Muskovy efektivizační metody a kroky byly ... efektivní... "
layout: post
categories: [politika, Elon Musk, Twitter, X.com]
thumbnail: https://www.ccn.com/wp-content/uploads/2024/11/elon-musk-doge-trump.webp
---

V souvislosti s novým Trumpovým americkým [Ministerstvem vládní efektivity](https://www.bbc.com/news/articles/cpqd4vw0ejeo) se teď často zmiňuje, jak Musk koupil Twitter, všechny vyházel a pak je zase přijímal. 

Jenže takhle se právě obrovská restrukturalizace dělá. Vlastně nemáte šanci zjistit, kdo vám kecá a kdo je ve firmě skutečně potřebný. 

Když budete dělat analýzu, tak vám vyjde, že skutečně potřební jsou tak nějak všichni a navrhnou vrátného nahradit turniketem. Vlk se nažere a koza poděšeně mečí... 

Takže rychle propouštíte lidi z oddělení a díváte se, jaký to má dopad. Fungují služby? Funguje prodej? Když k tomu máte digitální data a lze to sledovat online, můžete takhle efektivně restrukturalizovat firmu během pár týdnů, což by normálně trvalo roky. Ano, možná vám pár hodin služba nepoběží, no bóže. Budou se vám smát. Ale taky se stanete nejbohatším chlapem světa. 

Já si teď vyndám popkorn a budu sledovat, jak tahle strategie bude fungovat ve státní správě. Někdy totiž mám dojem, že v Česku to jinak nepůjde. Postupně všechno rozpustit a začít to stavět znovu.

Mimochodem, proč má to ministerstvo efektivity [stejnou zkratku DOGE jako Doge coin](https://decrypt.co/291361/elon-musk-dogecoin-timeline-explained), jehož kurz v roce 2019 Musk katapultoval nahoru a slušně na tom vydělal...? 

PS: Občas mi lidé tvrdí, že tím firma ztratila 80 % své hodnoty: ani náhodou. Tu neztratila efektivizací, ale tím, že Musk pozurážel inzerenty a z elitního média udělal trollí farmu, kde nikdo inzerovat nechtěl. V klidu to twistnul do média pro vítězství Trumpa a vydělá na tom jinde a jinak.