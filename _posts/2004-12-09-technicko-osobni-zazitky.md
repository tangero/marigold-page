---
ID: 1436
title: Technicko osobní zážitky
author: Noname
post_excerpt: ""
layout: post
oldlink: >
  https://www.marigold.cz/item/technicko-osobni-zazitky
published: true
post_date: 2004-12-09 14:31:00
---
	<p>
Tak jsem tak nějak doufal, že RaDo, Ook nebo Sean sem také něco napíšou, když já nemůžu, ale vypadá to, že to zůstává na mně. Jak jsem ale už upozorňoval, nemám tentokrát čas psát každý den něco, věřím, že mě omluvíte. Mám nápad na jeden wi-fi related článek, ovšem zabere to dost času, takže to tu vyjde doufám v pondělí ráno.</p>
<p>
Jinak v krátkosti souhrn mých technicko osobních zážitků za včerejšek:</p>
<p>
1. Volal mi známý - Skot, řídí v Praze jednu irskou společnost - odešla od nich jedna zaměstnankyně - jak se totiž dozvěděl, pracovala pro konkurenční společnost a k němu šla jen vyzobat databázi (nechápe, u nich by takový člověk už nikdy nesehnal zaměstnání, protože by každému zaměstnavateli bylo jasné, že může podtrhnout i jeho). Tak mě poprosil, zda-li bych neprošel komp na kterém dělala a server, jestli tam po ní nezůstaly nějaké prasárny (trojani atd.). Naštěstí byla buď tak blbá, že tam nic dát neuměla a nebo tak chytrá, že to rychle odstranila.</p>
<p>
2. Volal bratranec - otvírají dnes bar přidružený k jeho vinotéce. Mimochodem IMHO nejlepší v Praze, on sám je jedním z deseti nejlepších sommeliérů v ČR, pro víno jezdí většinou přímo k vinařům (specializují se samozřejmě zejména na Francii, ale mají i hodně ČR, Itálie, Chille atd.) a tak u nich nakupuje velká část luxusních restaurací v ČR (teď mají i vlastní <a href="http://www.wineshopungelt.cz/">internetový obchod s víny</a>). Ale zpět k tématu - instalovali tam kamery, šéf chce prohlížet zaměstnance z domova, potřebovali znát nastavení jejich routeru, který jsem tam instaloval. Byl jsem kousek od nich a tak jsem se tam šel kouknout.Jeho prohlížeč neustále skákal na nějakou stránku, zjevný projev nějakého červa. Tak jsem stáhnul nějaký spyware remover a nestačil jsem se divit - 537 šmejdů.Samozřejmě má w98 a MS Explorer. Hrál jsem si s tím asi 3 hodiny, každý odstraňovač jich odstranil jen část.<br/>Jinak nový bar je úžasný, byla tam ještě spousta práce - navážely se nápoje, skleničky, uklízelo se, tak jsem se k nim připojil, protože dnes ráno měli kolaudaci a muselo se to stihnout. V jednu hodinu ráno bylo hotovo a tak nám barman předváděl celý nápoják (učil přitom svého zástupce). Takže jsem dnes přišel do školy se tříhodinovým zpožděním ;-) </p>
