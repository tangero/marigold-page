---
ID: 372
title: >
  Broadcom přidává podporu 802.11e.
  Tropos Networks podpoří Intel fondy.
author: Patrick Zandl
post_excerpt: ""
layout: post
oldlink: >
  https://www.marigold.cz/item/broadcom-pridava-podporu-802-11e-tropos-networks-podpori-intel-fondy
published: true
post_date: 2003-06-17 10:03:00
---
<p>
Broadcom oznámil, že do svých WiFi produktů přidá podporu draftu 802.11e - tedy podporu řízení kvality služby (QoS). Ačkoliv standard není ještě finální, Broadcom tvrdí, že implementací draftu je schopen zvýšit výrazně propustnost WiFi sítí - u 802.11g standardu až na 30 Mb/s z dnešních průměrných 24 Mb/s. Podrobnosti na <A href="http://www.extremetech.com/article2/0,3973,1128665,00.asp" target=_blank>ExtremeTech</A>.</p>

<p>
<STRONG>Řízení kvality služby je u WiFi velmi důležité</STRONG> - například internetová telefonie je u více připojených klientů s WiFi problematická, vzhledem ke kolísání zátěže v síti bez QoS může hovor často vypadávat (mám to vyzkoušené).</p>

<p>
<STRONG>Tropos Networks</STRONG> je firma, která vymyslela (a hlavně realizovala) technologii síťování WiFi pomocí buněčného pokrytí, tedy obdobnou ke GSM. Nyní tato firma dostává peníze od Intel Communications Fund, investičních fondů Intelu, které již například podpořily Vivato a další společnosti. Tropos Networks má celkem dostat finanční injekci 150 mil USD, kolik z toho dává Intel, není známo. <EM>Zdroj: </EM><A href="http://www.businesswire.com/cgi-bin/cb_headline.cgi?&amp;story_file=bw.061603/231675440&amp;directory=/google&amp;header_file=header.htm&amp;footer_file=" target=_blank><EM>BusinessWire</EM></A>.</p>
