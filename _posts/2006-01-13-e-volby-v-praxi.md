---
ID: 1910
title: 'E-volby v&nbsp;praxi'
author: Noname
post_excerpt: ""
layout: post
oldlink: >
  https://www.marigold.cz/item/e-volby-v-praxi
published: true
post_date: 2006-01-13 21:34:43
---
	<p><strong>Noname píše: </strong> Vašek Rada z Internet pro všechny se ukazuje jako velmi schopný člověk, po kterém by měly toužit všechny technické redakce. Napsal 2 články, ale oba jsou IMHO úžasné, čtivé, plné informací i vhodných obrázků a hlavně unikátní. První byl <a href="http://www.internetprovsechny.cz/clanek.php?cid=147">průzkum telekomunikačních regulátorů</a>, který by se měli za trest nazpaměť naučit vysoce postavení zaměstanci ČTÚ. Ten druhý, kvůli kterému zde píšu vyšel dnes a <a href="http://www.internetprovsechny.cz/clanek.php?cid=154">popisuje e-volby v Estonsku</a>.</p>
<p>Možná to vypadá na první pohled příliš exoticky, ale rozhodně doporučuji k pročtení, článek je plný informací, co Estonsko udělalo pro to, aby byli na telekomunikační špici (už teď mají 4× větší penetraci internetu než u nás a předstihují i mnohé západní státy), opět by se zde mohlo inspirovat pro změnu Ministerstvo Informatiky. Podstata článku je pak v popisu e-voleb a já se přiznám, že jsem žasnul, že to už někde opravdu proběhlo (a divím se a stydím, že jsem o tom nevěděl).</p>
<p>Měl jsem za to, že to je zatím stále naprosto nereálné, dva hlavní problémy jsem viděl v možnosti jednoduché, dostupné a průkazné identifikace a ten druhý pak v možnosti zneužití a ovlivnění voleb pomocí uplácení či zastrašování voličů. První problém vyřešili tím nejlepším řešením, ke kterému se ostatní vlády složitě a pomalu odhodlávají deset let a tam zavedení trvalo pár měsíců - čipové karty místo občanských průkazů. Druhý problém vyřešili IMHO naprosto geniálně a jednoduše a já se opět strašně stydím, že mě takové řešení ani nenapadlo, nebudu teď prozrazovat, <a href="http://www.internetprovsechny.cz/clanek.php?cid=154">přečtěte si to</a>.</p>
<p>Jestli je zde nějaká společnost, která má schopnosti, zkušenosti a znalosti k tomu toto u nás pomoci zavést, tak jí tímto vyzývám, ať do toho rozhodně jde (nebo někdo kdo má známé v té Estonské firmě). Má teď 11 měsíců na to, aby předjednala nutné kroky a aby stihla nové rozhodování BBF a já nepochybuji, že by uspěla.</p>