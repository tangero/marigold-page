---
ID: 1789
title: 'Google Talk &#8211; IM a&nbsp;VoIP od Google'
author: Patrick Zandl
post_excerpt: ""
layout: post
oldlink: >
  https://www.marigold.cz/item/google-talk-im-a-voip-od-google
published: true
post_date: 2005-08-24 11:12:46
---
<p>Google dneska spustil službu, o které se tak různě (včetně mne) spekuloval již nějakou dobu. Hodně lidí Google rozrušil například tím, že hledal programátory se zkušeností s VoIP. Google to tehdy vysvětloval tím, že je potřebuje na správu firemní ústředny, jenže na to jich potřeboval nějak podezřele moc. Tak už to víme - služba se jmenuje <a href="http://www.google.com/talk/">Google Talk</a> a je to vlastně Jabber IM protokol s VoIP nadstavbou. </p>

	<div class="rightbox"><img src="/wp-content/uploads/20050824-googletalk.gif" alt="Google Talk" width="230" height="211" /></div>Jak klient vypadá, vidíte na obrázku. Je docela mrňavý, v paměti zabírá 6 MB (Skype mi dělá 11 MB, Miranda 5 MB, ICQ 12 MB) a je jednoduchý. Hodně. Možná zatím až moc. Verze je jen pro Windows.</p>

<p>Google Talk umožňuje zatím jen volat mezi počítači, ale dá se soudit, že volání do telefonní sítě přijde záhy. Nelze posílat soubory, grafické smajlíky, obrázky - tady je ta jednoduchost až moc velká. Na druhou stranu Talk slouží také pro vybírání pošty z Gmailu - když vám přijde nová, zobrazí se její sumář a můžete přejít na web a poštu si pročíst. </p>

<p>Nevýhodou je, že ačkoliv je všechno evidentně postaveno na Jabber protokolu, nejsou žádné prostupy do ICQ (majoritní u nás) ani AOL/Yahoo/MSN natož Skype.  </p>

<p>Pokud chcete používat Google Talk službu mimo Windows, potřebujete Jabber klienta a postupovat podle <a href="http://n3ldan.info/blog/?p=45">zde popsaného nastavení</a>. </p>

<p>Google bude muset rapidně zapracovat na tom, aby Talk mělo smysl si instalovat. Pokud používáte Skype, nemá pro vás Talk žádný smysl a řada IM klientů dnes už také hlasovou komunikaci umožňuje. Ačkoliv Google není známý rychlostí svých vylepšování, přesto bych považoval za jisté, že funkce budou rychle přibývat. Niklasovi se dnes nebude dobře usínat. </p>

<p>A jen na okraj dobrá zpráva. Gmail začal podporovat vaši vlastní email adresu i v políčku From (doposud to bylo jen u Reply-To), takže když vám ode dneška pošlu email, přijde vám už z domény marigold.cz a ne z gmail.com, jako dosud :) Jenže pozor: <em>funguje to iba u niektorých jazykou, mal som nastavenú slovenčinu a v tej to doteraz nefachá...</em></p>

<p>Google Talk lze používat jen pokud máte účet na Gmailu. Pokud chcete, mám ještě pozvánku napište mi email na cokoliv do domény marigold.cz a pozvánku vám pošlu do vyčerpání zásob, pokud chcete zkoušet.
</p>

<p>Diskusní skupina na Google <a href="http://groups.google.com/group/google-talk-open">o Google Talk je zde.</a></p>
