---
ID: 307
title: Matrix reloaded
author: Patrick Zandl
post_excerpt: ""
layout: post
oldlink: >
  https://www.marigold.cz/item/matrix-reloaded
published: true
post_date: 2003-05-22 08:29:00
---
<p>
Včera jsme vyrazili na další díl Matrixu do kina. Lopo honosící se funkcí kinomanagera opět zabodoval a zajistil hromadu lístků. Na to, že premiéra má být až dneska a Lopo dotlačil opravdu pořádný sloupec lístků už včera do nějakého Vyliž si sinema, to byl od Lopa slušný výkon! Nevím, co komu v kině provedl, ale řekl bych, že jeho zručná práce s mečem zanechala v pokladně dojem...</p>

<p>
Dojem za nechal i Matrix - nechci vás jako každý přesvědčovat, že to musíte vidět, stejně to většina z vás uvidí. Jen mne mrzí, že moji práci o Fantasy jako novodobém mýtu jsem psal před už skoro deseti lety a tak fenomenální průnik fantazy příběhů do mytologie, jakého jsme svědky několik let díky právě filmům jako Matrix, Pán prstenů atd, jsem tehdy nezachytil. Vždyť v roce 1994 jsem ani nemohl prožít StarWars mánii a StarTrek u nás byl téměř neznámý a i v zahraničí to prožívali podstatně méně. Přemýšlím silně o tom, že bych tu práci updatoval, doplnil a natlačil ji do nějakého časopisu - přeci jen se za těch deset let mnoho změnilo. </p>

<p>
Včera jsem se na to ptal Dity: <STRONG>Opravdu někdo věří Matrixu?</STRONG> Věří tomu, že svět byl vymyšlen počítačovým programem? A Dita pravila, že to nikoliv, ale že lidé zde mnohé analogie a ponaučení spatřují. Ještě že se toho nedožil Eliade! A Mao - ten by fantasy taky zařadil mezi opium lidstva. No nic, jdu hledat tu práci a přemýšlet, jestli ji mám přeložit z němčiny nebo ji napsat znovu :)</p>
