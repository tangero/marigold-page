---
ID: 870
title: 'Drobky: robot Aibo dělá vlastní weblog, srážky via MMS a&nbsp;další drobnosti'
author: Patrick Zandl
post_excerpt: ""
layout: post
oldlink: >
  https://www.marigold.cz/item/drobky-robot-aibo-dela-vlastni-weblog-srazky-via-mms-a-dalsi-drobnosti
published: true
post_date: 2004-02-19 08:20:00
---
<p>
Lupa dnes <A href="http://www.lupa.cz/clanek.php3?show=3237" target=_blank>přináší článek</A> na téma <STRONG>zrušení CDMA450 Eurotelu Telecomem</STRONG>, je z pera Jiřího Peterky. Jiří Peterka vyslovuje názor, že Telecom ruší projekt CDMA450 kvůli obavám o své ADSL. Takže to nesouvisí s dalajlámou? Další úvahu na téma CDMA <A href="http://www.mobilmania.cz/Operatori/Ar.asp?ARI=106606&amp;CAI=2114" target=_blank>přináší MobilManie</A> z pera Jiřího Hlavenky. Ten nabádá k smířlivosti a domnívá se, že strategie Telecomu se teprve vytváří. Doufejme, že má pravdu - musíme si uvědomit, že nové vedení nemá s tím starým prakticky nic společného až na budovu, ve které sedí. A že připravit novou strategii chvíli trvá. No, je to na delší úvahu, budu ji muset sepsat... Jiří Hlavenka měl včera na Živě hezkou úvahu k WiMaxu: <A href="http://www.zive.cz/h/Byznys/Ar.asp?ARI=114959&amp;CAI=2034">Stane se WiMax konečným řešením pro internetovou konektivitu?</A>&#160;<STRONG>Já bych znovu před WiMaxem rád varoval</STRONG>: nic z toho, co se slibuje, se ještě nevyrábí, nejsou s tím žádné praktické zkušenosti vyjma reklamních letáčků. Neslibujte si od té technologie spásu, spása se neděje tak snadno!</p>

<p>
Když už jsme u Lupy, Rita Pužmanová tu <A href="http://www.lupa.cz/clanek.php3?show=3236" target=_blank>zase má článek </A><STRONG>o 802.11g technologii</STRONG>, rozebírá, o co je jiná proti béčku. Povinné čtení. </p>

<p>
Na stránkách Levi jsem zase <A href="http://www.levi.cz/clanek.php?id=4744" target=_blank>našel článek</A> o tom, jak se <STRONG>v Nepálu připojuje vesnice k internetu pomocí WiFi</STRONG> a že je to pěkná legrace, když jim místo střech v cestě signálu vadí velehory. A co že se Levi dalo na žurnalistiku? No, zejména proto, že při projektu se použily antény, které Levi prodává :)</p>

<p>
Myslíte si, že když si děláte weblog, tak jste in? Myslíte si, že odesíláním MMS do svého moblogu jste cool a moderní? Tak tu mám delikatesu. <STRONG>Našel </STRONG><A href="http://pt.textamerica.com/?r=407974" target=_blank><STRONG>jsem weblog</STRONG></A><STRONG>, který si dělá robot.</STRONG> Jedná se o psíka Aibo, který se promenáduje po bytě a jednou za čas vyfotí co vidí a pošle to emailem na weblogový server. Páníček mu zatím trochu pomáhá, ale prý za chviličku bude software Aiba doplněný o to, aby fotky pořizoval a odesílal zcela automaticky. Jak by taky ne - Aibo je vybavený fotoaparátem a WiFi připojením. Může se tedy používat výraz moblog nebo weblog? Nebo zavedeme nový výraz roblog? Jen tak na okraj, weblog Aiba je vedený pod weblogem páníčka jménem Phillip Torrone. A <A href="http://pt.textamerica.com/" target=_blank>jeho weblog</A> a geekovské nadšení stojí rozhodně za shlédnutí. Tomu říkám vybavená domácnost!</p>

<p>
Tohle už je možná starší záležitost, ale mne právě zaujala: Český hydrometeorologický institut nabízí možnost <STRONG>odebírat měření z meteorologického radaru jako MMS zprávy</STRONG>. Zatím jen na Oskara, ale ty MMS zprávy vypadají opravdu podařeně a pokud potřebujete znát situaci a vývoj v počasí, je to asi to nejlepší, co jsem viděl. Samozřejmě musíte chápat, že to, co se pohybuje po mapě republiky, je srážková oblačnost. <A href="http://www.chmi.cz/meteo/rad/mms_reklama/index.html" target=_blank>Zdroj: ČHMI</A>.</p>

<p>
&#160;A poslední drobnůstka: <STRONG>holografická paměť o kapacitě 1GB</STRONG>, vyvinutá NTT DoCoMo. <A href="http://neasia.nikkeibp.com/wcs/leaf?CID=onair/asabt/news/290920" target=_blank>Zde</A>.</p>
