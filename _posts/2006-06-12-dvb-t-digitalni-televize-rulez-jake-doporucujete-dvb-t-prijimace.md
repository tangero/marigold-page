---
ID: 1983
title: 'DVB-T (digitální televize) rulez &#8211; jaké doporučujete DVB-T přijímače?'
author: Noname
post_excerpt: ""
layout: post
oldlink: >
  https://www.marigold.cz/item/dvb-t-digitalni-televize-rulez-jake-doporucujete-dvb-t-prijimace
published: true
post_date: 2006-06-12 10:52:42
---
<p><strong>Noname píše:</strong> tak jsem se konečně dostal k vyzkoušení digitálního vysílání a musím potvrdit, že je to bomba. 15 km za Prahou (Světice u Říčan), předtím signál ČT+Nova obstojný, Prima hodně zašuměný, po připojení DVB-T přijímače signál 10 televizí (navíc ČT24, ČT Sport, 24CZ, TopTV, Óčko a nějaká slovenská) křišťálově čistý - digitálně dokonalý.</p>

<p>Přesto jsou tam i nějaké nevýhody:</p>

	<ul>
	<li>Další ovladač - v Praze mám TV Sony, ta šla ovládat přímo z ovladače DVB-T přijímače, jinde mám ale TV Panasonic a ta takto ovládat nešla.</li>
	<li>Horší ovládání - souvisí s výše uvedeným. U normální televize zmáčkente číslo na ovladači a fungujete, u digitální jsem musel zmáčknout tlačítko TV (přepnout ovladač do TV režimu) a tlačítko ON (zapnout televizi), následně tlačítko STB (přepnout ovladač do režimu ovládání DVB) a stisknout tlačítko stanice. U toho Panasonicu jsem musel vzít do ruky dokonce 2 ovladače. Koupě digitální televize by to řešila (ovšem za dost peněz), možná ale existuje i DVB-T přijímač s inteligentnějším ovladačem se zvláštním tlačítkem na zapnutí televize</li>
	<li>Složitější nastavování - DVB má tolik funkcí, že nastavení je celkem složité a nepřehledné. České menu a návod to pomáhá řešit, ovšem některé návody zřejmě překládat troglodit, případně jsou na jinou verzi přijímače.</li>
	<li>Čeština - předpokládám, že je to jen problém mého DVB-T přehrávače - ačkoliv šlo nastavit české titulky/menu/zvuk, tak názvy programů atp. byly zmršené, což by u normální televize nevadilo, ale když je možné pročítat si i program televize, tak je to dost problém</li>
	<li>Nemožnost připojení na starší STA - musí se alespoň vyhodit pásmový filtr. V Praze jsem to proto musel zkoušet jen s drátem, ale to se většina kanálů škubala, musím zkusit koupit zesilovač.</li>
	<li>Nutnost koupě DVB-T přijímače ke každé televizi - btw netušíte, neexistuje nějaký převodník, který byste připojili pod anténu a on by převedl všechny digitální signály na STA okruh, tj. všichni by mohli koukat na různé digitální programy na své televizi a nemuseli by mít vlastní přijímač?</li>
	</ul>
<p>Nicméně myslím, že výhody značně překračují nevýhody. Nehodlám platit UPC pět stovek měsíčně jen proto, že do nejlevnější nabídky za 2 stovky nedali všechny veřejnoprávní programy (ČT24 a ČTSport), návratnost od 3 měsíců u DVB-T přijímače je jasný argument. Televizní program na jednom tlačítku, rychlý přístup k informacím o programech, u některých programů pak možnost přepnout kanál do jiné jazykové mutace (v sobotu jsem koukal na májovku v němčině) atd.</p>

<p>Takže diskuse pro vás - jaké doporučujete DVB-T přijímače a proč? Já ten svůj (Strong 5155) vrátil kvůli zmíněným problémům s češtinou a budu si pořizovat 2 jiné, takže jestli bude nějaký zajímavý typ (tip), mohu jej vyzkoušet a napsat recenzi, jistě to ocení i více místních čtenářů.</p>
