---
layout: page
title: O projektu
permalink: /about/
---

**K čemu je web Jak na zastupitelstvo?** Měl by vám pomoci "proniknout do tajů lokální politiky" - tedy zorientovat se v tom, co a jak ve vaší obci funguje. Obecní zastupitelstvo je vlastně poměrně jednoduchý orgán a měli byste se rychle zorientovat. Jistě byste toho dosáhli i bez pomoci těchto stránek, jen by vás to stálo více času.

**Komu je web určen?** Všem běžným občanům, kteří se chtějí zorientovat v lokálním dění a v tom, jak do něj vstupovat a jak řešit běžné místní problémy. Proč se účastnit schůzí zastupitelstva, o tom [píšu podrobněji zde](https://www.jaknazastupitelstvo.cz/zastupitelstvo1_proc/).

## Něco o mě
Jmenuji se Patrick Zandl. Pokuste se mne brát jako nestranného pozorovatele. Snažím se do textů promítat zkušenosti moje a mých přátel ze zastupitelstev obcí. Sám jsem opozičním zastupitelem v dvacetitisícovém městečku Brandýs - Boleslav ve Středočeském kraji za Českou Pirátskou Stranu. Snažím se ale do textů "velkou politiku" nemíchat, už proto, že obecní zastupitelstva jsou jí poněkud vzdálena. Prakticky nikdy nebudete v obci hlasovat o vztahu k Izraeli, na druhou stranu řešení otázek školství tu jsou častá, protože obce jsou zřizovatelem základních škol.  

V textech se snažím spíše o pochopitelnost a čtivost, než naprostou přesnost. Naprosto přesné bývají úřední dokumenty, ty ale zase nabývají čitelné bez značné znalosti úředního jazyka. Je to něco za něco. Upřímně se vám ale snažím nelhat a pokud nějakou informaci považujete za nedostatečnou, můžete se mi ozvat a doplnit ji.

Články budou postupně přibývat podle toho, co se mi bude zdát užitečné.

## Co se na tomto webu dozvíte

- proč vůbec chodit na zastupitelstvo, i když nejste zastupitel
- základní organizační struktura obce a samosprávy
- jak dorazit na první zastupitelstvo
- jak jsou zastupitelstva organizována, jak se tvoří jejich program


Pokud se chcete dozvědět něco dalšího o mně,  [tady](https://cs.wikipedia.org/wiki/Patrick_Zandl) je moje heslo na Wikipedii, můj blog se jmenuje [Marigold.cz](https://www.marigold.cz) a na [Pirátské Wiki](https://stredocesky.pirati.cz/lide/patrick-zandl/) najdete můj profil. Co děláme v Brandýse-Boleslavi, najdete na [PiratiBrandys.cz](https://www.piratibrandys.cz).

## Technické informace

Web běží na GitHub Pages pod licencí GNU 3.0. Všechny texty tedy můžete využít při uvedení autora (Patrick Zandl, web Jak na zastupitelstvo). Pokud umíte pracovat s GitHubem, můžete také přímo přispět editací souborů nebo jejich přidáváním [zde na GitHub repository](https://github.com/tangero/zastupitelstvo/).
