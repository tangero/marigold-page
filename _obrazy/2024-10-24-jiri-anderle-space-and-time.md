---
layout: post
title: "Jiří Anderle - Space and Time"
date: 2024-10-24
order: 
namalovano: 1983
autor: Jiří Anderle
obraz: Space and Time
styl: expresionismus
urlobrazu: /assets/obrazy/Anderle-jiri-space-and-time.jpg
---

Jiří Anderle - Space and Time (1983) - si dal v osmdesátkách vlnku zajímavé kombinace abstraktna, surrealismu a realismu napasované na čas a prostor. Anderleho práce se obecně vyznačuje detailními kresbami lidských tváří a hlav které kombinuje se zcela abstraktní malbou. Když to chci bagatelizovat, tak tvrdím, že tím autor zdůrazňuje, že fakt ovládá řemeslo - a na tomhle obraze opravdu vidíte, že ovládá, že ty hlavy jsou opravdu vyňuňané do detailu, což suchá jehla krásně umožňuje. Tento obraz je kombinovaná technika oleje, akrylu a barevných tužek na plátně. 

![Jiří Anderle - Space and Time](/assets/obrazy/Anderle-jiri-space-and-time.jpg)

No a teď záludná otázka. Symbolizují tváře na obraze prostor a abstraktní malba je časem, nebo je to obráceně? 

Zdá se, že opakující se motivy tváří v různém věku spíše symbolizují čas, zatímco abstraktní malba je tím nekonečným prostorem, nemyslíte? 

No a právě ta kombinace malířských technik (lept/suchá jehla/tužka plus kolorování) a detailně vykreslené či naznačené hlavy či části těl, zejména hlav, jsou Anderleho poznávacím znamením. Když na obraze vidíte takhle jemně vykreslenou hlavu, můžete ho od boku jmenovat - s velkou smůlou to může být Karel Demel, jeho technika je mírně podobná, ale tolik si neujížděl na hlavách. 

Anderleho grafiky se bezpečně prodávají za částky 50-100 000 Kč, jeho obrazy spíše za vyšší statisíce. Tento si Leo Tsoukernik koupil do své sbírky před dvěmi lety za  700 000 Kč. Divácky nejatraktivnější jsou ale Anderleho malby z revolučních devadesátkových let. Já mám nejraději jeho Hudebníky, vizuálně atraktivní a neotřele zpracovaný zcela otřelý námět - bohužel zmizel do soukromých sbírek v USA, byl to Anderleho aukční rekord za zhruba milion korun. 

![Jiří Anderle - Hudebníci](/assets/obrazy/jiri-anderle-hudebnici.jpg)

Mnoho Anderleho obrazů a grafik má [GASK v Kutné Hoře](https://sbirky.gask.cz/sbirky-online/?fulltext=Anderle&slider-min=1501&slider-max=2100&pl=&raz=&jo=&datfset=&dattset=&strana=1&do=searchForm-submit#vyhledat), pokud nestihnete [Galerii Magnus Art](http://galeriemagnusart.cz/), kde mají právě tento jeden obraz, stavte se tam hned po Barboře. No a v Pavlíkově u Rakovníka, kde se narodil, je na Obecním úřadě zřízena galerie jeho raných děl, tu jsem neviděl🙂
Mimochodem je to hustej týpek, dost cestoval. Do komentářů ještě hodím link na [rozhovor s ním Na Plovárně](https://www.ceskatelevize.cz/porady/1093836883-na-plovarne/207522160100004/). A [tady má web](https://www.jirianderle.org). 

