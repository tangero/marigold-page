---
layout: post
title: "Josef Bolf - Remembering Backwards"
date: 2024-10-17
order: 
namalovano: 2022
autor: Josef Bolf
obraz: Remembering Backwards
styl: [abstraktní expresionismus]
urlobrazu: /assets/obrazy/josef-bolf-remembring-beckwards.webp
---

Josef Bolf - Remembering Backwards (2022) ➡️ jsme u současného českého umění a jednoho z nejceněnějších 🇨🇿moderních umělců. Třiapadesátiletý pražák vystudoval AVU, rozhlédl se po světě a nakonec tvoří zase v Praze.

![Josef Bolf - Remembering Backwards](/assets/obrazy/josef-bolf-remembring-beckwards.webp)

😡Jeho díla jsou plná bolestných emocí. \
💥Obraz „Remembering Backwards“ je typickým příkladem jeho stylu, který kombinuje prvky expresionismu, surrealismu a postapokalyptické estetiky. \
🧟‍♂️navozuje pocity melancholie, odcizení a traumatu. \
🗿V obraze se objevují lidské figury a obličeje, často deformované nebo zahalené stínem, což vyvolává pocit nejistoty a znepokojení. \
🌉paneláky - to evokuje dětství na Jižním městě, tady vytvářejí dystopii, anonymitu prostředí a ztrátu identity \
⚫️Proto často kombinuje temnou čerň, na mnoha obrazech používá vyškrabování do černé tuže. \
🟢Kombinace sytých barev a temných tónů vytváří kontrast mezi světlem a stínem, což posiluje surrealistický a snový charakter díla. \
💡Barvy mohou evokovat vnitřní světlo nebo emoce, které se snaží probít temnotou. \
🖼️Právě tento obraz se vůbec nehodí na internet - dojem vyniká až plastičností, kterou placatá obrazovka setře. \

O Bolfových obrazech se říká, že jsou generační výpovědí mojí generace Husákových dětí. Atmosféra dětství a dospívání v časech československé normalizace. Rozporuplné nálady uprostřed panelákové džungle.

Já to tak nevidím. Tahle zkušenost se omezuje na Jižní město, které bylo v Česku svou odosobněností ojedinělé. Sám jsem na jednom pardubickém sídlišti vyrůstal a naopak mám vzpomínky na kamarády na dosah, lumpačení v bažině, krásně vyhořelý bagr a mnoho dalších skvělých zážitků. Ani další pražská sídliště tuhle depresi neevokovala. Socialismus nebylo jen temné dospívání - ostatně, popsal jsem to ve své knize Husákův děda. Zjevně se ale ten dojem do lidí propisuje a obrazy rezonují. A to je dobře!

Obraz Remembering Backwards se letos prodal za 1,4 milionů Kč, což je momentální Bolfův rekord, i další jeho díla z poslední doby atakují milionovou hranici. Už ho neuvidíte, privátní sbírka.

✳️Můžete ale vidět další jeho obrazy, protože je momentálně vystavuje holešovická galerie DOX pod jménem [Melancholie vnějších mezí](https://www.dox.cz/program/melancholie-vnejsich-mezi). Jde o ojedinělou možnost Bolfovy obrazy vidět, naposledy vystavoval tuším v Broumově 2021. 

Tak co, půjdete? 

[Web Josefa Bolfa](https://josefbolf.net). 