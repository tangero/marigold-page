---
layout: post
title: "Georges Seurat - Koupání v Asnieres"
date: 2024-10-03
namalovano: 1884
autor: Georges Seurat
obraz: Koupání v Asnieres 
styl: postimpressionismus
order: 
---

Georges Seurat a jeho obraz  Koupání v Asnieres namalovaný roku 1884 je nádherný příklad pointilismu a postimpressionismu. Obraz je doslova vytečkován, větší plochy vznikly horizontálními tahy štětce, tedy malířskou technikou, kterou Seurat ve svém ranném období právě rozvíjel. V tuhle chvíli mu nicméně zbývalo sedm let života. 

![Georges Seurat a jeho obraz  Koupání v Asnieres](/assets/obrazy/IMG_2754.jpeg)

Zpět k obrazu: 

- Místo kdysi daleko od Paříže (8 km), dnes součást metropolitní Paříže. V té době ale místo prudkého rozvoje průmyslu i urbanismu. 
- Zachycuje poklidné odpoledne po práci. 
- Postavy jsou na první pohled nejednoznačné, neidetifikovatelné, ale podle pokrývek hlavy víme, že jde o dělníky. Nejvýraznější barva na obraze je právě pokrývka hlavy. 
- Továrny jsou v pozadí, Seurat ale nepřipustil, aby dým z nich rušil scenérii obrazu. 
- A tím se také Seurat liší od impresionistů. Nejenom technikou. Jeho obraz zobrazuje namísto lesku smetánky dělnickou třídu a zjevně okraj průmyslové zóny. 

Obraz dnes najdete v Národní galerii v Londýně, dcera v popředí není součást scenerie. 

Nejslavnějším Seuratovým obrazem je každopádně Nedělní odpoledne na *La Grande Jatte* - to je ale v Institutu umění v Chicagu a osobně jsem ho neviděl. 

Mimochodem, Monetův obraz Uhelné doky zobrazuje stejný most, jen o deset let dříve. A atmosféra obou obrazů je naprosto jiná, čímž popírám své předchozí tvrzení o impresionismu, ale to je na jindy🙂