---
layout: post
title: "Henri Matisse - Papouščí tulipány"
date: 2024-11-02
order: 
namalovano: 1905
autor: Henri Matisse
obraz: Papouščí tulipány 
styl: fauvismus
urlobrazu: /assets/obrazy/henri-matisse-papousci-tulipany.jpeg
---

Henri Matisse - Papouščí tulipány (1905) jsou atraktivním příkladem pointilismu. Veselý barevný obraz je často reprodukován, ale záře olejových barev barvotisky reprodukovat nemohou, takže se na obraz raději jeďte podívat do vídeňské Albertiny. 

![Henri Matisse - Papouščí tulipány (1905)](/assets/obrazy/henri-matisse-papousci-tulipany.jpeg)

-  pointilismus je technika malých bodů jasné barvy, které z dálky splývají (asi jako tisk na barevné tiskárně, jen ve větším a více barev)
- Matisse na obraze experimentuje s intenzivními barvami, to je typické pro jeho fauvistické období
- právě tento obraz je brán jako Mattisův přechod od tradičního impresionismu k jeho osobitému stylu technické dovednosti, jasných barev a formy. 
- jenže za pár let se Matissovi fauvismus okouká a ještě před světovou válkou s ním končí. 

Po experimentálním fauvistickém období se Matisse vrátil k většímu důrazu na kompozici a kresbu, inspiroval se klasičtějšími formami a začal se zajímat o čistotu linií. Jeho slavné dílo „Tanečnice“ (1910) zobrazuje tuto snahu o zjednodušení formy. A mě už se zase tak moc nelíbí, protože ta jednoduchost je příliš veliká. Co na tom, že v naprosté jednoduchosti kresby Matisse zvládl zachytit taneční lehkost...

V závěru svého života se Matisse začal věnovat nové technice: vytváření koláží z barevného papíru, kterou nazval „malbou s nůžkami“. Tento přístup se stal známým jako „gouache découpée“ (papírové výřezy). Ty vytvářel až do své smrti 3.listopadu 1954. Spolu se svým přítelem a rivalem Picassem patřil mezi výtvarníky, kteří nejvíce ovlivnili vývoj umění v první polovině 20. století. Pablo Picasso, když se o Matissově smrti dozvěděl, reagoval slovy „ztratil jsem někoho, kdo mě držel naživu“...

Moje fotka je z vídeňské Albertiny z ledna 2020. 