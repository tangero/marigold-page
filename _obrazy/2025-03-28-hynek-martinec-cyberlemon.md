---
layout: post
title: "Hynek Martinec - Cyberlemon - Z Chaosu (2025)"
date: 2025-03-28
order: 
namalovano: 2025
autor: Hynek Martinec
obraz: Out of Chaos (Z Chaosu)
styl: hyperrealismus
urlobrazu: /assets/obrazy/otto-placht-peru-rail-2020.jpg
---

## 🎨 Hynek Martinec: Cyberlemon

[Hynek Martinec](https://cs.wikipedia.org/wiki/Hynek_Martinec) se narodil 12. listopadu 1980 v Broumově. Proslul svými hyperrealistickými díly inspirovanými starými mistry a fotografiemi a my se dnes pozveme na jeho výstavu v pražském DOXu, která patří mezi to, co byste neměli minout. 

- absolvoval AVU u Zdeňka Berana 
- v roce 2005 zamířil do Paříže, kde začal svou mezinárodní uměleckou dráhu. 
- 2007 získal prestižní ocenění BP Young Artist Award v londýnské National Portrait Gallery za portrét “Zuzana v pařížském studiu”
- tento úspěch ho přivedl do Londýna, kde od té doby žije a tvoří.

![Hynek Martinec - Out of chaos](/assets/obrazy/hynek-martinec-out-of-chaos.jpg)

**Obraz Z Chaosu**

- Akryl na plátně provedený v černobílé škále – typický pro Martincovu tvorbu z posledních let.
- Zátiší na předním plánu (včetně oloupaného citrónu!) přechází do koláže klasických a moderních motivů v pozadí.
- Vanitas a pomíjivost: humr, lebka, zvadlé květiny, odkazy na smrtelnost a čas, klasické atributy barokních zátiší typu memento mori.
- dominantní ženský obličej připomínající renesanční či barokní madonu – evokuje Michallangela, jímž se Martinec rád inspiruje .
- mnoho “vypůjčených” motivů – například lebka nebo mušle (odraz surrealismu a Dalího), realistická ruka nebo perlový náhrdelník jako odkazy na staré mistry.
- postava filozofa či svatého jako odkaz na klasické křesťanské ikonografie nebo duchovní postavu (není to sv. Jeroným?)

![Hynek Martinec - Out of chaos](/assets/obrazy/hynek-martinec-out-of-chaos-foto.jpeg)

__Na snímku vlevo hovořící Hynek Martinec, vpravo uříznutý kurátor výstavy Ben Tufnell.__

### Výstava Cyberlemon

Výstava [Hynka Martince v DOXu potrvá do 24.8.2025](https://www.dox.cz/program/cyberlemon) a zabírá tři patra věže DOXu. Největší překvapení si Hynek Martinec ovšem nechal do třetího patra, kde rozsáhlý prostor využil k vyvedení monumentální uhlové fresky o rozměrech cca 28 x 6 metrů. Freska se nedá vidět na fotografii, i když jsem si ji vyfotil, tak vám sem fotku nedám, protože maličká fotka by zabíjela tuhle velkolepou frajeřinu. Hynek Martinec nápad na fresku dostal na dovolené v Neapoli, dělal ji celý měsíc v podstatě nonstop a řekl bych, že tento umělecký počin bude letos velmi těžké překonat. Už je proto, že fresku nikde jindy neuvidíte, byste se měli jít podívat.

Proč se výstava jmenuje Cyberlemon? Prý proto, že citron byl v klasickém malířství považovaný za vrcholně obtížný k nakreslení, proto je tak často v zátiších starých mistrů. Hynek Martinec citron nenakreslil jen tak, přímo si jej zdigitalizoval do ploch podobně, jak vypadá Tesla Cybertruck, kterou Martinec ve svém díle cituje opakovaně. Tak proto cyberlemon. Protože cybertruck.

![Hynek Martinec - Cyberlemon](/assets/obrazy/hynek-martinec-cyberlemon.jpg)

Web má [Hynek Martinec zde](https://www.hynekmartinec.com/). 

A jen osobní připomínka, až tuhle výstavu uvidíte, projděte si obrazy [Adolfa Lachmana](/obrazy/adolf-lachman-ryba-pila/) - jak podobná inspirace dopadá vlastně rozdílnou technikou provedení úplně jinak 🙂 