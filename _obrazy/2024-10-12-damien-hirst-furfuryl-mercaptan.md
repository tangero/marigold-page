---
layout: post
title: "Damien Hirst - Furfuryl Mercaptan"
date: 2024-10-12
order: 
namalovano: 2004
autor: Damien Hirst
obraz: Furfuryl Mercaptan
styl: [minimalismus, abstraktní umění]
urlobrazu: /assets/obrazy/hirst-furfuryl-cely.jpeg
---

Dneska se dostaneme na tenký led moderního umění (a máte právo nesouhlasit, pokud obraz osobně uvidíte, k čemuž je na konci návod). Damien Hirst je totiž dnes nejbohatší umělec, jeho díla se prodávají za miliony dolarů a často si méně edukovaná média odfrknou, že není za co platit. Hirst používá značně odosobněný styl, ať už jde o Žraloka ve formaldehydu nebo právě sérii Body, do níž patří tento obraz Furfuryl.

![Damien Hirst - Furfuryl Mercaptan](/assets/obrazy/hirst-furfuryl-cely.jpeg)

1️⃣Hirst se snažil odstranit jakýkoliv náznak autorovy ruky \
2️⃣tím dosáhl extrémní preciznosti a mechanického vzhledu děl \
3️⃣Některé z těchto obrazů jsou skutečně namalovány asistenty, aby byl dodržen tento efekt bez osobního dotyku umělce. \
4️⃣Barvy jsou vybrány náhodně, ale kompozice zůstává přísně geometrická. \
5️⃣žádná barva se na obraze neopakuje \
6️⃣ obrazů ze série Spots udělal 1400, jeden například rozřezal na 88 menších obrazů 😃 \

Malé obrazy ze série Spot si můžete koupit za pár stovek (printy) či tisíců (malby) dolarů, ale ty moderní Spins se mi už nelíbí. A tahle klasika je za statisíce až miliony dolarů, za kolik se prodalo tohle, nevím. 

💊podle Hirsta mají tyto obrazy vztah k medicíně, k pilulkám, kde každá slibuje určité léčebné účinky, což je často klíčovým tématem jeho tvorby. \
⚗️Mírně k tomu názvu. Jde o furylovou sloučeninu, která se používá k dochucování, její chuť připomíná kafe. Kdysi jsem si myslel, že v obrazu vidím vzorec, učarovalo mi, jak důmyslně byl do teček zakomponován. Pak jsem se dozvěděl, že autor to nejdříve nakreslil, pak pojmenoval a jméno - tvrdí - vybral náhodně.

💡A teď, je to umění? Není to něco, co byste napatlali taky? Nejdříve ta druhá otázka: no, spíš nenapatlali. Body jsou nakreslené ručně, bez pomůcek, je dost těžké je udělat. Je za tím obrovský kus řemesla. Jakmile dojde k chybě, plátno se musí vyhodit, protože otření barvy je vidět, plátno nebude perfektní. Proto jsou taky velká plátna tak výrazně dražší (až miliony dolarů), zatímco jednotlivé tečky koupíte i za stodolarové částky. Navíc volba barev je způsob umělcova vyjdáření, je sice náhodná, ale pseudonáhodná - umělec podvědomě, na základě své zkušenosti volí barvy, které nakonec dělají dojem.

✋A to je ta druhá věc: před tímto plátnem je potřeba stát a vnímat ho. Koukat na malou fotku na monitoru nepomůže. Z barev vyvstávají vzory, tečky plátna najednou přestávají být kulaté, do optických iluzí se promítá naše podvědomí. To taky nevymyslíte jen tak. A to je ten další bod, proč velká plátna Bodů jsou drahá: až u nich tento efekt vzniká tak zřetelně.

🤖Tím se dostáváme zpět. Je umění něco, co by robot nebo člověk se šablonou a návodem byl taky schopen udělat? Jistě, že Body od Hirsta umí robotické rameno nakreslit stejně precizně, jenže by zvládlo i Moneta. A Hirst systematicky odlišuje nápad a působení od provedení. A zneklidňuje tím, že ze zdánlivé jednoduchosti a mechaničnosti je řemeslně náročné dílo, které působí až v osobním kontaktu.
Jak moc pravděpodobné je, že takové dílo dá do kupy AI? Hrál jsem si s tím hodně, nějaké teze mám, zjednodušeně řečeno jsme hodně daleko k tomu, aby AI vygenerovala umění "s duší" - ale taky je jisté, že se tam jednou dostaneme. Je to téma na hezkou přednášku. Pro představu jsem vám jedno AI plátno á la Hirst vygeneroval. 

![Hirst vygenerovaný umělou inteligencí, fakt je, že tam má blockery kvůli copyrightu](/assets/obrazy/ai-hirst.png)

🏃‍♂️Vyzkoušejte to na sobě. Teď ten návod, kde tohoto Hirsta vidět. Pochází z Tsoukernikovy sbírky, která je právě vystavována v  galerii Magnus Art J&T banky na pražské Invalidovně. Vstupné zdarma, rozhodně se vyplatí Tsoukernikovu sbírku vidět, pár pláten z ní si postupně ukážeme.

PS: Jo, vím, za co si to L. Tsoukernik koupil...