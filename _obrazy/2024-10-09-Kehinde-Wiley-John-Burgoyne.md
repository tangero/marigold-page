---
layout: post
title: "Kehinde Wiley - Generál John Burgoyne"
date: 2024-10-09
order: 
namalovano: 2017
autor: Kehinde Wiley
obraz: Generál John Burgoyne
styl: fotorealismus
---

Kehinde Wiley a jeho obraz Generál John Burgoyne (2017) v drážďanské Albertině zaujme kontrastním vystavením. Jako každý správný portrét je v hale v řadě jiných portrétů a BUM - ten kontrast praští každého. Já ho nazývám inverzní šeromalbou, všude tam, kde z portrétů starých mistrů vystupuje stín, tady vystupuje zářivé světlo. 

![Kehinde Wiley a jeho obraz Generál John Burgoyne v drážďanské Albertině](/assets/obrazy/burgoyne_albertinum.jpeg)

- Obraz současný americký umělec Wiley dokončil krátce před tím, než začal pracovat na proslulém portrétu prezidenta Baracka Obamy z roku 2018. 
- To byl to první portrét amerického prezidenta vytvořený černochem (navíc homosexuálem). 
- Wiley své postavy umisťuje a jak je maluje tak, že mění ženské a mužské role, čímž narušuje genderové narativy. 
- Mužské postavy, jako zde generála Burgoyna, umisťuje do květinového pozadí namísto do bitevní vřavy - a tím zpochybňuje tradiční vnímání mužské role. 
- Navíc z generála udělal černocha. 

![Kehinde Wiley a jeho obraz Generál John Burgoyne v detailu](/assets/obrazy/kehinde_wiley_burgoyne.jpg)

💼 Styl obrazu by se dal popsat jako kombinace fotorealismu a neoklasicismu, ale s moderními prvky. Wileyho práce často používá velmi detailní, ornamentální pozadí, které kontrastuje s realistickým ztvárněním postavy, což je přesně patrné i v tomto obraze. Tento styl je velmi výrazný a vizuálně silný, čímž Wiley nejen oslavuje své subjekty, ale také reflektuje sociální a kulturní témata, jako jsou identita, síla a reprezentace.

🤡 Wiley si totiž ve skutečnosti dělá z Burgoyna prdel. Britský generál osmnáctého století je známý především bitvou u Saratogy, kde byl roku 1777 obklíčen a vzdal se povstalecké americké armádě. Což byla pro americkou válku o nezávislost vítaná vzpruha, americká armáda prokázala životaschopnost, uzavřela spojeneství s Francií a zvítězila. Že si tím Burgoyn kariérně nepomohl, darmo říkat. Nu a vy porovnejte pojetí Wileyho s Reynoldsovým úslužným portrétem z roku 1766. Zůstala šavle 🙂

![Reynoldsův obraz z roku 1766 - John Burgoyne](/assets/obrazy/General_John_Burgoyne_-_Reynolds_c._1766.jpg)

⚫️ Wiley v Evropě moc nevystavuje, [studio má v NY v Brooklinu](https://kehindewiley.com), jak jinak, jestli můžete, otočte se tam. Jeho výstava An Archaeology of Silence se přesunula z Benátek v roce 2022 do pařížského Musée d'Orsay, teď se posouvá po USA a nemám zprávu o tom, že by se znovu chystala do Evropy. 

Na závěr si dáme oficiální portrét amerického prezidenta Baracka Obamy z roku 2018:

![oficiální portrét amerického prezidenta Baracka Obamy z roku 2018](/assets/obrazy/kehinde_wiley_barack_obama.jpg)