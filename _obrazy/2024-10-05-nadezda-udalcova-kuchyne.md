---
layout: post
title: "Naděžda Udalcová - Kuchyně"
date: 2024-10-05
order: 
---

Naděžda Udalcová - Kuchyně (1915). Udalcová je ruská - a především sovětská - zástupkyně kubismu a kubo-futurismu. Narodila se v carském rusku, umřela v roce 1961 v Sovětském svazu, takže její kubismus je pošmourný, nevyjásaný. 

Její obraz Kuchyně z klasického kubistického období se u nás jako jeden z mála se u nás vystavoval - tohle je myslím fotka z výstavy ruské avantgardy na Hluboké. 

![Naděžda Udalcová - Kuchyně (1915)](/assets/obrazy/IMG_7722.jpeg)

Udalcovová byla jednou z mála významných ženských kubistických umělkyň a tento obraz ukazuje, jak mistrně dokázala tento styl používat, což bylo velmi progresivní na dobu, kdy byla většina avantgardního umění tvořena muži. Kuchyně představuje každodenní předměty transformované do abstraktní formy - tak typické pro kubismus. 

Udalcovová se narodila do rodiny vojenského důstojníka (popravili ho bolševici 1918). Rozhodujícím momentem jejího příklonu k novému umění bylo seznámení se současným francouzským malířstvím v roce 1908 v domě známého sběratele umění Sergeje Ščukina. Četla dopisy Vincenta van Gogha a studovala životopis Paula Cézanna a o něco později umění Henriho Matisse. V tomto období se Udalcovová začala pohybovat v moskevských avantgardních kruzích a v roce 1912 odcestovala do Paříže se svou přítelkyní malířkou Ljubov Popovou. Studovala dva roky v Pařízi na Académie de La Palette, ale většinu svého tvůrčího období strávila v éře Sovětského svazu. Manžela jí popravili 1938, což se dozvěděla za osmnáct let, jak to v Rusku chodilo. Za druhé světové války portrétovala stíhací piloty, ale pak ji obvinili z formalismu (whatever it is) a od roku 1945 nesměla vyučovat ani veřejně působit, takže už malovala jen do šuplíku (ve stylu realismu, nepovažováno za zdařilé). 

![Portrét vojenského pilota. 1942. Dřevínské muzeum)](/assets/obrazy/udalcova-pilot.jpg)

Osobně mám rád právě především její obrazy do poloviny dvacátých let, do první ruské umělecké výstavy v Berlíně 1922, pak už je ten sovětský duch příliš těžký. Však se podívejte na portrét pilota z roku 1931... 

Dnes je považována za jednu z nejvýznamnějších umělkyň ruské avangardy, ale její obrazy jsou hlavně v ruských sbírkách. Většinu jejích obrazů má Treťjakovská galerie či Ruské muzeum v Michailovském paláci. Tam se teď nedostanete, ale pokud bude zase výstava v Česku, nenechte si to ujít. 