---
layout: post
title: "Vasilij Kandinský - Milieu jaune "
date: 2024-10-25
order: 
namalovano: 1934
autor: Vasilij Kandinský
obraz: Milieu jaune
styl: abstrakce
urlobrazu: /assets/obrazy/vasilij-kandinsky-milieu-jaune.jpg
---

Vasilij Kandinský - Milieu jaune (1934) není z nejznámějších pláten Kandinského, ale asi jediné v Česku, navíc se zrovna vystavuje. 

![Vasilij Kandinský - Milieu jaune](/assets/obrazy/vasilij-kandinsky-milieu-jaune.jpg)

- obraz vznikl těsně po vyhnání Kandinského z nacistického Berlína a to musel být silný dojem, táhlo mu na sedmdesát.  
- v překladu jméno obrazu znamená Žlutý střed - a nekecá!
- obraz má být spojením hudby a malby, což bylo Kandinského životní téma: "hudba je nejvyšší učitel"
- geometrické tvary linií a pětiúhelníku v prostředku obrazu mají evokovat melodie
- hravé zaoblené tvary zase odkazují na přírodní tvary, které Kandinský nutil studovat své žáky
- jenže všechno jsou to dohady - zatímco v černém fleku někdo vidí přicházející nacismus, jiní v tom spatřují basové akordy

A to je ve zkratce to, čím Kandinský pobuřoval i nadchl. Byl autorem prvního abstraktního obrazu, na němž nebylo poznat, co je. A tento styl rozvinul před první světovou válkou, kdy začal malovat své první Kompozice. Jde o velká plátna - nejoceňovanější Sedmička má 3x2 metry. Před těmito plátny se stálo a dumalo, co tím autor myslel, protože abstraktní zobrazení bylo jeho vynález a novinka. A proto nám to dnes tak nepřijde - dneska už je abstrakce běžná a uvažování nad tím, co asi tak na obrazu může být bez jakýchkoliv vodítek už lidi tolik nebaví. 

V každém případě se vyplatí se na jeho obrazy mrknout, je to prostě základ žánru. V Česku vystavuje jediné plátno L. Tsoukernika [Galerie Magnus Art](https://www.galeriemagnusart.cz/) do poloviny prosince 2024. Velké sbírky má mnichovský Lenbachhaus (770!), Guggenheim, Pompidou a samozřejmě moskevské galerie (narodil se a porůznu žil v Moskvě). Jeho nejdražší obrazy se vydražily přes 40 milionů dolarů a Milieu jaune si Tsoukernik pořídil za něco málo přes milion liber, tedy za cca 32 milionů Kč. Tím se asi vysvětlilo, proč v Česku jiné jeho plátno nemáme...  