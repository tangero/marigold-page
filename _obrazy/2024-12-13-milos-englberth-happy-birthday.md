---
layout: post
title: "Miloš Englberth - Happy Birthday (2024)"
date: 2024-12-13
order: 
namalovano: 2024
autor: Miloš Englberth
obraz: Happy Birthday
styl: hyperrealismus
urlobrazu: /assets/obrazy/hundertwasser-hommage.jpeg
---

Miloš Englberth - Happy Birthday (2024) je olej na plátně od mého oblíbeného libereckého malíře (je starší o dva měsíce, taky ročník 1974). A troufnu si říct, že je širší veřejnosti prakticky neznámý, samotnému vypadl z AI analytiky jako nedoceněný a zajímavý autor. 

![Miloš Englberth - Happy Birthday](/assets/obrazy/milos-englberth-happy-birthday.jpg)

⛰️ jeho rané práce byly ovlivněny především surrealismem (zejména tvorbou Josefa Vyleťala) – tedy imaginativním pojetím motivů, snovými krajinami a fantaskními kompozicemi \
🎨 během studia u Zd. Berana na AVU se posunul k hyperrealismu a detailnímu zobrazování \
🗿 klade důraz na preciznost, pečlivé vrstvení barev, realistické podání lidské figury i prostředí a téměř fotografickou ostrost vidění \
👱‍♀️ bravurní zachycení textur – ať už jde o lidskou pokožku, vlasy, látky oděvů, povrch dřeva či jemné detaily přírodního prostředí, často s přirozeným osvětlením a citlivě vyváženou barevností \
🗽 figurální námět, převážně ztvárněné v klidném, mnohdy meditativním okamžiku, bývají doplněny o symbolické a emočně výrazné přírodní prvky vnášející do obrazu poetiku

A obraz Happy Birthday? Já osobně v něm vidím da Vinciho Dámu s hranostajem promítnutou do Englberthovy poetiky. Stejně jako da Vinciho dílo i Englberthovo svým způsobem balancuje mezi prostou intimitou a hlubším symbolickým významem. Ale vizuální stránka je naprosto rozdílná a asi to v tom neuvidíte. 

Co je podstatné? Tento obraz se bude dražit 15.12.2024 a Englberth je podle mě nedoceněný. Hlavní jeho nevýhodou jsou motivy, které připomínají fantasy a tím jsou brány jako příliš profánní. Dražba začíná na 38 000 Kč a většinou se prodá za vyvolávačku. Pokud se vám obraz líbí, zkuste to na [pragueauctions.com](http://www.pragueauctions.com). 

Já do toho nejdu, letos mám už utrum. Ale na závěr vám ještě dám Engelberthovu Houbařku:

![Miloš Englberth - Houbařka](/assets/obrazy/milos-englberth-houbarka.jpg)