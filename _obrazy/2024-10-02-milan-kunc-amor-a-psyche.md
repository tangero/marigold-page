---
layout: post
title: "Milan Kunc -  Amor a Psyche"
date: 2024-10-03
order: 
---

Milan Kunc - jeho obraz Amor a Psyche namalovaný v roce 1994 je obrazem českého postmodernisty, který je respektovaný v celém světě (zejména 🇩🇪🇮🇹🇨🇭).

![Milan Kunc - jeho obraz Amor a Psyche](/assets/obrazy/IMG_3701.jpeg)

- po třech letech studia na AVU byl vyloučen pro nedostatek talentu, následně šel odkroutit základní vojenskou službu. 
- dne 21.8.1968 byl byl zatčen za občanskou neposlušnost, ve vězení namaloval vojenské škrpále ve stylu van Gogha. A pochopil, že tady mu štěstí nepokvete. 
- v roce 1969 vycestoval do Itálie. AVU nakonec vystudoval, ovšem v německém Düseldorfu. 
- dnes žije střídavě v Praze a Kolíně (nad Rýnem). 

🌈 Jeho díla jsou barevně i tvarově výrazná, má také sérii zlatých obrazů. 

🚗 A kdyby to bylo málo, tak v roce 2019 vymaloval čtveřici BMW i8, ty se vydražily v projektu The Ocean Cleanup.   

Svému stylu říkal nejdříve trapný realismus, svému stylu z osmdesátek pak ost-pop, neboť kombinoval západní značky s komunistickou symbolikou. 
Výstavy v Česku má sporadicky, asi dvě-tři za posledních dvacet let, což je škoda. 

Obraz Amor a Psyche na snímku je z [galerie moderního umění v Olomouci](https://muo.cz). 

Mýtus Amora a Psyche vypráví o lásce mezi bohem lásky Amorem a krásnou smrtelnicí Psyche, což symbolizuje vztah mezi tělesnou touhou a duševním světem. 

🧔‍♂️ Muž na obraze má hlavu „v kosmu“, to symbolizuje vědecké nebo technologické ambice, ale zároveň je ironicky vykreslen jako emocionálně odtažitý, bez známky citů. Přítomnost humorného prvku, jako je motýlek ve formě otakárka, kontrastuje s jeho chladnou, technicistní povahou a zdůrazňuje jeho neschopnost vstoupit do intimity.

👩‍🦱 Žena s hlavou v oblacích touží po vztahu a intimitě. Její snaha o blízkost je symbolizována rukou s květinovým tetováním a „podkrovním pokojem“, kde touží po klidném večeru u televize se šálkem kávy. 

Obraz tedy vsazuje mytologii do moderního kontextu s ironickým podtónem. Muž a žena sice sdílejí společnou scénu, ale jejich sny a touhy jsou odlišné. To vytváří pocit odcizení, přestože jsou si fyzicky blízko.

Tak co, vidíte to tam, když jsem vám to řekl?

