
---
layout: post
title: "Michael Rittstein - Česání hub"
date: 2024-11-05
order: 
namalovano: 1987
autor: Michael Rittstein
obraz: Česání hub
styl: expresivní
urlobrazu: /assets/obrazy/michael-rittstein-cesani-hub.jpeg
---

Michael Rittstein - Česání hub (1987) je dílo "žijícího klasika", Rittstein letos oslavil pětasedmdesátiny ve skvělé formě

Česání hub není asi jeho nejlepší obraz, ale je v mnohém typický pro jeho předrevoluční tvorbu osmdesátek
velké dělené plátno odkazuje na barokní druh malby, k němu se Rittstein vrací částečně i technikou, byť neholduje šerosvitu. Obě části plátna také používají odlišné vyjádření...

![Michael Rittstein - Česání hub (1987)](/assets/obrazy/michael-rittstein-cesani-hub.jpeg)

🌈barevná křiklavost postav, dvojrozměrné tapety na pozadí, znepokojivé linie \
🤡zobrazená karikatura, groteska, sarkasmus \
🛍️ kritika spotřebního kultu a ničení přírody \
🍄 zde houby přecházejí do hřebíků a armatury zabetonování krajiny \
🧙🏻‍♀️ a letící pološílená figura ženy se hamižně vrhá na sběr hub, k čemuž jí pomáhají ruce proměněné v kosy \
💰 typická osmdesátková volnočasová aktivita je tu přetvořena do groteskní scény chamtivosti \
🪟 v levém horním rohu idylické okénko selského stavení s výzdobou kolem oken v podobě startovacího praporu - proč, co myslíte?

Česání hub umístěné v [Muzeu moderního umění v Olomouci](https://muo.cz) můžete srovnat třeba s o rok mladší [Karkulkou z Národní Galerie v Praze](https://sbirky.ngprague.cz/dielo/CZE:NG.O_16512). Rittsteinova větší plátna z osmdesátek se prodávají za částky přes půl milionu korun, novější plátna z toho století kolem čtvrtmilionu, poměrně často bývají v aukcích, protože jde o plodného autora, aktuálně třeba dva obrazy draží Galerie Vltavín. 

Rittstein je taková sázka na jistotu, jeho obrazy se hodí do moderních i retro interiérů, má osobité vyjádření, takže divák má jistotu, že kouká na drahý obraz, je to nápadité a chytré, takže i vzdělaný divák si lebedí. Prostě All Inclusive za rozumnou cenu. 
Letos měl na jaře na Kampě velkou výstavu Nohy Na Stole, žel jsem ji minul...
