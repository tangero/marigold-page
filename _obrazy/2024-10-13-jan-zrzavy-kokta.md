---
layout: post
title: "Jan Zrzavý - Kokta"
date: 2024-10-13
order: 
namalovano: 1915
autor: Jan Zrzavý
obraz: Kokta
styl: [magický realismus]
urlobrazu: /assets/obrazy/jan_zrzavy_kokta.jpeg
---

o českém avantgardistovi počátku minulého století se říkává, že je představitel magického realismu, já bych ho označil za "štěstí na půdě". To jsou obrazy na první pohled sice umírněné, ale už od pohledu takové, že je ani za totáče nevyhodili, ale šoupli na půdu, aby o půlstoletí později dědicům udělala aukce obrazu radost. Což je i případ obrazu Kokta.

1️⃣ jméno kokta znamená, ano, paní, co si sedá na kokota, tedy prostitutku \
2️⃣ Obraz má na pozadí geometrické prvky ovlivněné kubismem, ale postava je mnohem více stylizovaná a nese nádech melancholie a jemného surrealismu. Vlasy postavy a její delikátní, prodloužené tělo připomínají secesní linie. Nerealistické proporce těla jsou pro Zrzavého typické. Prostě krásná směska doznívajících i začínajících stylů té doby \
3️⃣ kolem roku 1914 se Zrzavý vlivem přátelství s Josefem Čapkem a začínající války odklání od svých původních "niterných" témat \
4️⃣ naopak zobrazuje více sociální témata, zejména ženy - z této doby pocházejí právě obrazy jako Kokta nebo Vdova. \
5️⃣ na to, že sám byl homosexuál, vnímal pro svou dobu roli ženy naprosto netypicky, feministicky \
6️⃣ zatímco Čapek měl tendenci směřovat více k analytickému a geometrickému ztvárnění, Zrzavý do svých prací vkládal citlivost a jemnost, která je blízká spíše symbolismu a expresionismu. \
7️⃣přesto jsou jejich díla obdivuhodně podobná, na výstavě si je můžete prohlédnout kousek od sebe a uvidíte to v nich.

![Jan Zrzavý - Kokta](/assets/obrazy/jan_zrzavy_kokta.jpeg)

💰Dneska je Zrzavý jeden z nejceněnějších českých umělců, jeho nejlepší díla se běžně draží přes deset milionů, rekord drží Spící hoch z roku 1913 (najděte si, je zcela jiný, než Kokta, to ještě Čapka neznal) - za 19 milionů Kč. Zrzavého litografie bývají za desítky, rekordně pak sto tisíc. No a Kokta? Tu Leo Tsoukernik vydražil za 16 milionů Kč, vyvolávačka byla osm.

🖼️Tím se dostáváme k tomu, kde obraz teď vidět - Galerie MagnusArt, o sloup vedle mají Čapka, který fest sedí k mému tvrzení o inspiraci. Tady ten obraz máte, je z roku 1931. 

![Josef Čapek - Děti na louce 1931](/assets/obrazy/josef-capek-deti-na-louce-1931.png)

🟤 No a jestli vám doma chybí Zrzavý, Galerie Kodl bude koncem listopadu dražit dvě díla, od 28.10. se na ně můžete jít podívat na Národní. Dům v dunách se draží od 2,8M a řekl bych, že přes pět se dostane. Na výstavu aukčních obrazů se běžte podívat. Opět to má výhodu, že je to zadarmo a je tam ještě pár dalších pěkných kousků. Topovka ovšem jsou Schikanedrovy Podzimní červánky, vyvolávačka 6M je adekvátní a za tu desítku má šanci se udat. Jestli si chcete udělat radost v statisícovém ranku, tak Jan Smetana nebo Vlastimil Beneš. 