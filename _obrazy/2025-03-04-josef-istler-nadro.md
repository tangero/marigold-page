---
layout: post
title: "Josef Istler - Nadro / Figura (1953)"
date: 2025-03-04
order: 
namalovano: 1953
autor: Josef Istler
obraz: Ňadro / Figura
styl: surrealismus
urlobrazu: /assets/obrazy/Josef-Istler-nadro-figura-1953.jpg
---

Josef Istler (1919–2000) byl český malíř, grafik a ilustrátor spojený především se surrealismem a informelem.  Istler se učil kreslit převážně sám, v letech 1938–1939 krátce studoval malbu v Jugoslávii u německého malíře Waltera Höfnera.

Byl ovlivněn dílem Toyen a surrealistickými umělci jako [Joan Miró](/obrazy/joan-miro-mont-roig-del-camp/), [Yves Tanguy](/obrazy/yves-tanguy-palac-okennich-skal/) a Jean Arp.

![Josef Istler - Nadro / Figura](/assets/obrazy/Josef-Istler-nadro-figura-1953.jpg)

Ňadro / Figura (1953) je ikonickým příkladem Istlerovy biomorfní abstrakce. Postava je dynamická, proměnlivá, jakoby v neustálém pohybu mezi realitou a snem.


💃 Istler využívá abstrahované figurální kompozice s organickými, někdy až biomorfními prvky \
🌈 Použití sytých kontrastních barev v kombinaci s jemnými přechody a texturami dodává obrazům snovou atmosféru \
💠  Postavy a struktury v jeho obrazech působí pohybem, jako by se vznášely v neznámém prostoru \
👀 I když jde o abstrakci, stále je v jeho dílech patrná silná antropomorfní čitelnost, čili je poznat, co na obrazu je. A to obrazu dává osobitý charakter.

Díla Josefa Istlera nejsou tak mediálně známá jako díla jiných českých surrealistů, ale patří k nejzajímavějším příkladům imaginativní malby 20. století a jsou ceněna za originalitu a nadčasovost. Mezi jeho významné práce patří také triptych pro pražské letiště Ruzyně a vitráž pro školu v Mostě. ♥️

💰 Obraz Ňadro se vydražil 2.3.2025 v rámci [prodeje obrazů z depozitářů galerie Zlatá husa](https://www.acb.cz/cs/aukce/z-depozitaru-galerie-zlata-husa-ii) za 290 000 Kč, příjemně vysoko nad otevírací cenou 80 000 Kč a v intencích jiných podobných autorových obrazů. Autorovy obrazy se stabilně pohybují v těchto řádech, jeho nejznámější díla pak zasahují přes 1 mil Kč. Dosavadním aukčním rekordem je obraz Bažiny vydražený v roce 2022 za 2 mil Kč.  Istlerův fantaskní surrealismus představuje vsázku na hezký a znalci ceněný obraz za dobrou cenu. 